"नायक वास्तुकला र संविधान""ग्रेगोरियाली पात्रोको पुरानो वर्ष सकिँदा अनि नयाँ वर्ष लाग्ने बेलामा मलाई अत्यन्त रोमाञ्च हुन्छ  दार्शनिक चिन्ताहरू उठ्छन् मनमा  म विश्व नै सल्बलाएको अनुभव गर्छु ""
	ग्रेगोरियाली पात्रोको पुरानो वर्ष सकिँदा अनि नयाँ वर्ष लाग्ने बेलामा मलाई अत्यन्त रोमाञ्च हुन्छ  दार्शनिक चिन्ताहरू उठ्छन् मनमा  म विश्व नै सल्बलाएको अनुभव गर्छु  निकै वर्षअघि पहिलोपटक समुद्र देख्ता मलाई एउटा अनौठो अनुभूति भएको थियो  स्कटल्यान्डको एउटा सुन्दर किनारामा गएर समुद्र हेर्दा मलाई एउटा गतिशील विस्तार देखेको अनुभव भएको थियो  छाल जहाज र नाउहरू पौडी खेल्नेका हुल अनि यदाकदा लाग्ने घामलाई अङ्गमा जतिसक्तो धेरै वरण गर्ने मानिसका चिन्ता देखेर मलाई एउटा विश्वकै रूपक देखेजस्तो भएको थियो  नयाँ वर्षको दिन अनेकांै विम्ब र चहलपहलमा उठेको विश्व देख्ता मलाई त्यही दिन समुद्र हेरेको रोमाञ्च हुन्छ  व्यापक गतिशील जीवन्त अनि अगोचर  यो साल नयाँ र पुरानो वर्षको दोसाँधमा उभिँदा मलाई त्यस्तै अनुभव भएको छ  नेपालमा गएको सालभरि हामीले के खेाजेका रहेछौं भन्ने प्रश्न मनमा आए  एक साहित्यजनित विचार गर्ने मानिस भएकोले मलाई हाम्रा केही बृहत्तर च्ािन्ताको विषयमा सोच्न मन लाग्यो  म कुनै एक विषयमा वर्षभरि के भयो भनेर छलफल गर्नुभन्दा मैले देखेका एकाध प्रवृत्तिको उठानसम्म्ा गर्न चाहन्छु   
	गएको साल पनि हामीले स्थुल र साना कुराको द्वन्द्व खोजेर बितायौं  विचारमा हाम्रा दाबी त्यस्तै रहे  एकातिर विश्वजनिन ठृ्ला सिद्धान्तका अनुशीलन गर्ने क्रम जारी रहे भने अर्कोतिर हामीले साना कुराका झगडामा समय लगायौं  राजनीतिमा त्यो प्रवृत्ति बढी प्रस्ट देखियो  वामपन्थी दर्शन मान्ने दलहरूले माक्र्सवादी माओवादी पद्धति र समाज परिवर्तनका बृहत्तर भाषिक दाबी गरिरहे  अर्कोतिर आपसी द्वन्द्वमा ससाना कुराको चिन्ता बढी देखियो  नेपाली कांग्रेसका विश्व समाजवादी र संसदीय रचनाका बृहत्तर दाबी रहे तर सूक्ष्म तहमा त्यसको प्रयोग गर्ने कुरामा समस्या देखिए  सरकारहरूले बृहत्तर र क्षेत्रीय अनि भूमण्डलीय छलाङका दाबी गरिरहे तर सानो तहमा हाम्रा जीवनमा दुःखहरू झन् बढे  अन्धकारमा धेरै समय बितेका छन्  नित्य इन्धनको खोजीमा निस्कनु र भौंतारिनु अनि अर्थहीन लाम लाग्नुपर्दा एउटा कत्ति पुगिन छु भन्ने कवि वैरागी काइँलाको कविताको रूपकजस्तै अनुभव गरे  साहित्यमा पनि त्यस्तै भूमण्डलीय चिन्ताहरूसँग जोडिने काम भए  विचारका स्थुल कुरा भए  सिद्धान्तका बहसका नाटकहरू निकै भए  तर खास लेखनमा सिर्जनाका समय र चिन्ता थोरै लगाएको देखियो  सूक्ष्म कुराहरूका सिर्जनात्मक र इमानदार चित्रण निजत्वको खोजीमा देखिनुपर्ने उत्तेजनात्मक आविष्कारहरूमा खासै उत्साह र उपलब्धि देखिएनन्   
	गएको साल पनि हामीले सदाझैं नायकको खोजी गरेर बितायौं कित जस्तो लाग्यो  हामी यसो हाम्रो इतिहासतिर फर्केर हेर्छौं अनि केही महत्त्वपूर्ण रूपक भेट्छौं  हाम्रो इतिहास एउटा लामो सामन्त समय हो  हामी राजारजौटाहरूले शासित भएर धेरै शताब्दी बिताएका मानिस हौं  अहिले मुक्तिको संघारमा भए पनि हाम्रा संस्कारहरूमा त्यो लामो समयको प्रभाव छँदैछ  राजनीतितिर समाज संरचना गर्नेहरूले ठूला आकारहरूको खोजी गरे  साधारण नरनारीसँग दूरी बढ्यो  नेपालमा मात्र होइन अरूतिर पनि त्यस्तै भएका उदाहरण छन्  तर हाम्रा खोजी आफ्नै किसिमका रहेछन्  म यो स्थुलको खोजी र आफूसँग भएका सूक्ष्म रचनाहरूको उपेक्षाको विषयको कुरा गर्न वास्तुकलाको सानो सन्दर्भ जोडेर हेर्न चाहन्छु   
	युरोपतिर विशाल ब्यारोक गोथिक र शास्त्रीय शैलीका भवनहरूका रचना भएका छन्  तर तिनै शैलीको नक्कल गरेर यतातिर भवनहरू बनाउने चलन गर्ने शासकहरूले दुईवटा काम गरे  पहिलो तिनले शासकको भयानक र रहस्यमय चित्र बनाउने काम गरे  राणा शासनकालमा विशेष त्यस्तो भयो  विशाल महल र त्यो परिवेशभित्र बस्ने मानिस अगोचर हुन अनि तिनले भयानक शक्ति बोकेका हुन्छन् भन्ने मानियो  दोस्रो ठूलो आकारको रचना र साना आकारको रचना बीचको द्वन्द्व एक अतिरञ्जना र साँचो शाश्वत जीवनका बीचको द्वन्द्व हो  राणाकालका युरोपेली शैलीका विशाल संरचना महल बगैंचा आँगन र चौंरीको काठमाडौं उपत्यकाका सुन्दर काष्ठकलाले भरिएका अनि इँटा र पत्थरका संरचनासँग सोझै द्वन्द्व देखियो  त्यो द्वन्द्व पछि गएर झन् टडकारो भयो  यो देशका मानिसका घरहरू ससाना सरल र वातावरणसँग ठ्याक्कै मिल्ने किसिमका थिए  खासगरी कलात्मक घर मन्दिर र सत्तलका रचना काठमाडौं उपत्यकामा धेरै भए  तर एउटा विडम्बनाको रचना भयो   
	युरोपेली शैलीका महलहरू अनि तिनका ठूला आकारहरू बलिया नभत्किने र काम लाग्ने भए  ती प्रत्येकजसोमा सरकारी गैरसरकारी र आर्थिक कार्यालय र शैक्षिक संस्था छन्  ती सुन्दर कलात्मक भवनहरू भने खस्तै गए  तिनका छाना खसे  तिनका सुन्दर झ्याल खसे  बुझ्नेहरूले तिनलाई भेला गरेर होटल र अरू निजी भवनका रचनामा समावेश गरे  कति बुझ्ने मानिसहरू मर्मत र संरक्षणका काममा जुटेका छन्  तर धेरै ढङ्गले हेर्दा ती भवन चुनौतीपूर्ण अवस्थामा देखिए  अर्को विडम्बना पनि त्यसमा देखियो  ठूला भवन बनाउने सामन्ती संरचनाका मानिसले रूखहरू हुर्काएका थिए काठमाडौंमा  तिनमध्ये युकालिप्टस प्रकारका रूखहरूले काठमाडौंका धेरै ठाउँ ढाकेका थिए  यी रूखलाई लिएर कविहरूले कविता रचना गरे  कवि पुष्कर लोहनीको एउटा रोमाञ्चक युकालिप्टसको विम्ब भएको सन् साठीका दसकमा लेखेको कविताको सम्झना हुन्छ  ती रूखहरू पनि काटिए  ठूला भवनहरूले रोपेका रूखहरू अब प्रायः सकिइसके  गएको साल त्यही रूखविहीन योजनाविहीन काठमाडौंमा अनेकौं चहलपहल देखिए  वर्षको अन्त्यतिर काठमाडौंमा सडक विस्तार सुरु भयो  अहिले काठमाडौं धुलाम्मे भएको छ  साँगुरा बाटा चौडा हुँदैछन्  सायद यो सहरमा खासै कुनै निर्माणका योजना थिएनन्  त्यसै बनिने क्रम र सिलसिला थियो घरहरूको  
	मलाई अर्कोतिरको रूपकले तान्छ  नेपालको पहिलेको ढाँचा र संरचना बद्लेर अर्को संरचना बनाउने चिन्ता अहिलेको अवस्था हो  हिजोको नेपालको शासकीय स्वरूप राजाहरूले बनाएको संरचना हो  राणा शासकहरूले त्यसलाई युरोपेली वास्तुकलाले टडकारो पारे  अहिले राज्यको स्वरूप संघीय हुनेछ  यो पनि एउटा रचनाकै विषय हो  अहिले संविधानको रचनामा नायक कस्तो हुनेछ भन्ने विषयमा चिन्ता छ  को मूलनायक हुनेछ भन्ने विषयका छलफल हुँदैछन् संविधान बनाउने समिति र राजनेताका भेलाहरूमा  नायकको मनोग्रन्थि बुझ्न केही ऐतिहासिकीहरू पनि हेर्नुपर्छ  पहिलो जनआन्दोलन  पछि राजनीतिक नायकका व्यक्तित्वहरू स्थापित गर्ने चिन्ता देखिए  बीपी कोइराला गणेशमान सिंह र अरू नेताका व्यक्तित्वमाथि फिल्म बनिए  किताब लेखिए  संस्मरण लेखिए  त्यसबेलाका परिवर्तनकारीहरूको चिन्ता लामो सामन्ती युगले बनाएका राजा र सामन्तहरूको इतिहास र तिनको इतिहासले स्थापित गरेका नायकहरूलाई चुनौती दिनु एउटा आवश्यकता ठानियो  व्यक्तिहरू स्थापित गर्नु आन्दोलनको मूल विषय ठानियो  केही कविलेखकहरू पनि त्यसक्रममा सम्भिइए  राजनेताका केही असफल फिल्महरू बनिए  केही डकुमेन्टरी बनिए  
	तर अहिलेको संविधान रचना गर्नेहरू नायकका रचना गर्ने र रचना हुनसक्ने सम्भावनाका डरको चेपुवामा परेका छन् कि त भन्ने देखियो  सामन्तीहरूले नियन्त्रण गरेको राज्य भत्काएर राज्य पुनर्संरचना गर्नेहरूले स्वतन्त्र मानिसको निम्ति काम गर्न सक्नुपर्छ  दासताकार नियन्त्रणका कल्पना अनि चुनावबाट आउनसक्ने परिणामका डर अप्रजातान्त्रिक संस्कारका उपज हुन्  स्वतन्त्र मानिसको निम्ति काम गर्ने जिम्मा पाउनेहरूले स्वतन्त्रताकै निम्ति आधार बनाउन सक्नुपर्छ  संविधान लेख्ने जिम्मा पाएका मानिसहरूका क्रियाकलाप स्वकीय चिन्ताले होइन आममानिसका चिन्ताले बनिनुपर्छ  इतिहास बनाउने जिम्मा पाएकाहरूले कुण्ठित मनोग्रन्थिले काम गर्न मिल्दैन  
	रङ्गमञ्चका कुराबाट अन्त्य गरौं  जर्मन नाटककार र निर्देशक बेर्टोल्ट ब्रेख्त  ले महाकाव्यिक शैलीको नाटक गरेको सम्झना गर्छौं हामी  तिनले नाटकमा दर्शकलाई सहभागी बनाउनुपर्छ भने  दर्शकलाई विशेष रूपले समातेर उसको नाटकमा मन र कर्मले संलग्नता देखाउनुपर्छ भने तिनले  एउटा फराकिलो वृत्तमा नाटक गरेर महाकाव्यिक प्रभावको रचना गर्नुपर्छ भन्ने तिनको सिद्धान्तलाई हामी नाटकमा काम गर्ने लेख्नेहरू सम्मान गर्छौं  हामीले पनि नाटकमा त्यही जोश र चिन्तालाई जागरुक गर्दै आएका छौं  तर गएको वर्ष गुरुकुल मञ्च भत्काउने काम आरम्भ भयो भने यता संविधान बनाउने काम चलिरहेको छ  हाम्रा नाट्यकर्ममा स्वतन्त्रता र दर्शकको पाठ चुनौती होइन  यो साझा संरचना हो  हामी संविधानलाई पनि त्यस्तै एक प्रजातान्त्रिक महाकाव्यिक संरचना मान्छौं  संविधानको अन्तरचेत त्यसरी नै बनिनुपर्छ भन्छौं हामी  गएको साल यस्ता खण्डहरूमा बुझिने एउटा चित्रकलाजस्तै रहेछ   
	 
	 
	 
	 
	 
	 
"
