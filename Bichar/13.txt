राज्य पुनर्संरचना र पहिचानको प्रश्ननेपाल यतिबेला राज्यपुनर्संरचनाको प्रक्रियामा छ  ऐतिहासिक जनआन्दोलनको एउटा मुख्य उद्देश्य राज्यको अग्रगामी पुनर्संरचना थियो  "
	हाम्रो साझेदारीयुक्त मानवताले त्यतिबेला नराम्रो गरी चुनौतीको सामना गर्छ जतिबेला विश्वमा बहुविध विभाजनहरू धर्म वा समुदाय वा संस्कृति वा सभ्यताका नाममा प्रत्येकलाई युद्ध र शान्तिको खास मान्यताको परिप्रेक्ष्यमा शक्तिशाली ठान्दै श्रेणीकरणको एउटै वर्चस्वशाली प्रणालीमा एकीकृत हुन्छन्  हामी बसेको संसारलाई आकार दिने बहुलतायुक्त र विविध श्रेणीहरूको विश्वभन्दा विशिष्ट किसिमले सीमा कोरिएको विश्व बढी विभाजनकारी हुन्छ समकालीन विश्वमा सद्भावको आशा मानव पहिचानका विविधताहरूको स्पष्ट समझदारीमा र तिनीहरू एकआपसमा अन्तर्सम्बन्धित हुन्छन् तथा मेटाउनै नसकिने एउटै कठोर रेखामा विभाजन गर्न नदिने गरी क्रियाशील हुन्छन् भन्ने कुराको स्वीकारोक्तिमा धेरै हदसम्म अन्तर्निहित हुन्छ   
	 अमत्र्य सेन पहिचान र हिंसा नियतिको विभ्रम बाट 
	नेपाल यतिबेला राज्यपुनर्संरचनाको प्रक्रियामा छ  ऐतिहासिक जनआन्दोलनको एउटा मुख्य उद्देश्य राज्यको अग्रगामी पुनर्संरचना थियो  वर्गीय हिसाबले कुलीनतन्त्री लैंगिक दृष्टिले पितृसत्तात्मक दलितका आँखामा ब्राह्मणवादी कर्णालीका आँखामा काठमाडौंकेन्दि्रत धार्मिक दृष्टिले हिन्दुवादी तथा संरचनागत दृष्टिले असमावेशी राज्यसंरचनालाई नफेर्दासम्म संरचनागत उत्पीडन र विभेदको अन्त्य सम्भव थिएन  राज्य पुनर्संरचनाको मागसहित आदिवासीजनजाति मधेसीलगायतको सहभागिताले आन्दोलनमा ऊर्जा थपेको थियो  राज्यको लोकतान्त्रिक रूपान्तरणसहित यसमा सबै जनताको स्वामित्व स्थापना गर्न सक्दा नै आन्दोलनको मुख्य लक्ष्य लोकतान्त्रिक गणतन्त्र र दिगो शान्ति पनि कायम हुनसक्थ्यो  
	त्यसैले राज्य पुनर्संरचनाको बहसले सबैलाई तान्नु र यसमा सबैको चासो र सरोकार अभिव्यक्त हुनु अस्वाभाविक होइन  राज्य पुनर्संरचना जस्तो गम्भीर बहसलाई हामीले विवेकयुक्त र वस्तुनिष्ठ बनाउन हाम्रो ऐतिहासिक विकासक्रम हाम्रो भूराजनीति हाम्रो धरातलीय यथार्थ र सर्वोपरिरूपमा जनअपेक्षा अनुकूल बनाउन सक्नुपर्छ  दुर्भाग्यबस प्रारम्भदेखि नै हाम्रो बहस अलिकति बरालिएजस्तो सतहमा कुँदेजस्तो र भावावेगयुक्त हुनपुगेको छ  नेपाल राज्यको विकास कसरी हुँदै आयो  किन यो राष्ट्रराज्य बन्न सकेन र राज्य राष्ट्र निर्माणको ऐतिहासिक क्रममा अगाडि बढ्यो  एकीकरणपूर्वका राजनीतिक इकाइहरूको चरित्र के थियो  जनजातीय इकाइहरू किन जाति हुँदै राष्ट्र का रूपमा विकसित हुन सकेनन्  कुनै अमुक जातिले गरेको विजय नै कारण हो कि अन्य सामाजिकआर्थिक कारणहरूले यसमा भूमिका खेलेका छन्  आजको नेपाली समाजको चरित्र के हो र यसका ठाउँमा हामी कस्तो संरचना निर्माण गर्न चाहन्छौं  त्यसका सामाजिक आर्थिक सांस्कृतिक नीति के हुने छन्  राज्य नवउदारवादी सामाजिकजनवादी वा समाजवादी कस्तो हुने छ  त्यहाँ लोकतन्त्रको कस्तो ढाँचा अवलम्बन गरिने छ कि त्यहाँ कुनै न कुनै रंगको अधिनायकवादले ठाउँ पाउने छ  जनताले साँचो अर्थमा लोकतन्त्रको अभ्यास आर्थिक अधिकारको उपयोग र सम्प्रभुताको कार्यान्वयन गर्ने राजनीतिक ढाँचा कस्तो हुने छ  अबको दस या बीस वर्षपछि नेपाल कहाँ पुग्ने छ र छिमेकीसँग समृद्धिमा श्रेष्ठता कसरी हासिल हुने छ  यस्ता गहन प्रश्नमा गम्भीर विमर्स नगरी खालि सिंहदरबारको सत्ता अरू केही क्षेत्रीय दरबारमा पुनर्वितरण मात्रै गरेर राज्य पुनर्संरचनाको वास्तविक लक्ष्य प्राप्त हुन सम्भव देखिँदैन  
	यतिबेला राज्य पुनर्संरचनाको एउटा आधारको रूपमा अगाडि सारिएको पहिचानको प्रश्नले ठूलै बहस सिर्जना गरेको छ  हिंजो राज्य राजनीतिक हिसाबले मात्रै केन्द्रीकृत भएन त्यो पहिचानको दृष्टिले पनि एकात्मक रह्यो  हिन्दु राज्य धर्मका आडमा अरू धर्म पञ्छाउने प्रयास राष्ट्रियतालाई दौरा सुरुवाल टोपीमा परिभाषित गर्दै अन्य भेषभुषाको निष्ठामाथि प्रश्न उठाउने प्रयत्न गैरनेपाली भाषालाई विकास गर्न हतोत्साहन यसका केही उदाहरणहरू हुन्  यहाँसम्म कि गोह्रो वर्ण अग्लो काया लामो कपाल ठूलो आँखा लामो नाक जस्ता एउटा खास जाति विशेषका विशेषतालाई सौन्दर्यको मानक बनाएर अन्य वर्ण नस्ल या कदका व्यक्तिको सौन्दर्य बिम्बलाई उपेक्षा गर्ने प्रयाससमेत भयो  यो नेपालको जातीयभाषिकसांस्कृतिकभौगोलिक विविधता र समाजको बहुलतालाई नामेट पार्दै क्रमशः सांस्कृतिक एकरूपीकरणतिर धकेल्ने हानिकारक प्रयास थियो र यसका पछाडि राजतन्त्रको नेतृत्वमा एकात्मक राज्यलाई सामाजिकसांस्कृतिक रूपमा बलियो बनाउने मनसाय लुकेको थियो  एउटा वर्ण जाति या धार्मिक समुदायमा मात्रै राष्ट्रियता देख्ने उक्त त्रुटिपूर्ण स्कुलिङ को दुष्परिणाम थियो हृत्तिक रोशन काण्डमा मधेसीमूलका समुदायमाथि भएको ज्यादति या  साल भदौ  गते मुस्लिम आस्थामाथि भएको अराजक आक्रमण  यस्ता मान्यता र प्रयासहरू गलत र अलोकतान्त्रिक छन्  यिनको आलोचना हुनुपर्छ  
	यस्तो पृष्ठभूमिमा पहिचानका लागि भएका आन्दोलन र राज्य पुनर्संरचनामा पहिचानलाई पनि महत्त्वपूर्ण आधार बनाउने कुरालाई हामीले सहज र स्वाभाविक रूपमा लिनुपर्छ र अब सांस्कृतिक विविधता र बहुलताभित्र नेपालको पहिचानलाई स्थापित गर्नुपर्छ  तर राज्य पुनर्संरचनामा पहिचानले कुन हदसम्म भूमिका खेल्न सक्छ  एकल पहिचानमाथि आधारित राज्य निर्माण सम्भव छ कि छैन  यसका जोखिम र विकल्पहरू के हुन्  यी प्रश्नहरूले भने गम्भीर बहसको माग गर्छन्  
	एउटा निश्चित जातिको बहुमत भएको र केही समुदाय मात्रै अलग पहिचानसहित अल्पसंख्यामा रहेका मुलुकहरूमा पहिचानको व्यवस्थापन सम्भव हुँदो हो तर नेपाल जस्तो बहुजातीय बहुभाषिक बहुसांस्कृतिक बहुधार्मिक र भौगोलिक बैविध्ययुक्त तथा सबै समुदाय अल्पसंख्यामा रहेको समाजमा एकल पहिचानको स्थापना सहज छैन  हाम्रो जनसांख्यिक बनोट एकदमै मिश्रति प्रकृतिको छ  जिल्लामात्र होइन अधिकांश गाविस र गाउँहरूसमेत मिश्रति जातीयसांस्कृतिक बनोट रहेको हाम्रो जस्तो समाजमा जातीय पहिचानमाथि आधारित एकल राजनीतिक इकाइ ज्यादै जोखिमपूर्ण हुन्छ  अहिले पहिचानका आधारमा राज्य दिइनुपर्छ भनिएका मगर थारु नेवार गुरुङ राई तामाङलगायत जातिको ठूलो संख्या प्रस्तावित प्रदेशबाहिर रहेको यथार्थले गर्ने संकेत एउटै हो मानव समुदाय गतिशील छ र उसले सजिलोको खोजीमा बसाइसराइ गर्छ  राजनीतिक स्टन्ट का लागि विस्थापन या औपनिवेशीकरण नारा लगाउनु अर्कै कुरा हो अन्यथा चरैवैती चरैवैती मानव जातिको चरित्र हो र विकासको एउटा महत्त्वपूर्ण आधार पनि गतिशीलता हो  यस अर्थमा आदिथलो को बहस अर्थहीन र हानिकारक हुनजान्छ  आजभन्दा पाँच लाख वर्षअगाडि नवलपरासीको डण्डामा विचरण गर्ने पुरापाषाणकालीन मानवहरू कुन जातिका थिए कसले खुट्याइदिने  
	त्यसबाहेक अमत्र्य सेनले भनेझैं मान्छेका बहुपहिचान हुन्छन्  दृष्टान्तका लागि सुवास नेम्वाङको कुरा गरौं न  जातिका हिसाबले उनी लिम्बू हुन् लैंगिक दृष्टिले पुरुष विचारका हिसाबले उनी वामपन्थी हुन् र पदीय हिसाबले सभामुख पेसाले उनी वकिल होलान् भने चरित्रको दृष्टिले लोकतान्त्रिक  उनलाई तपाईँ कुन एकल पहिचानमा बाँध्नु 
	हुन्छ  अनिल झाको कुरा गरौं  समुदायका हिसाबले उनी मधेसी होलान् भाषाका हिसाबले मैथिलीभाषी जातका हिसाबले बाहुन होलान् पृष्ठभूमिका हिसाबले जनआन्दोलनका सक्रिय कार्यकर्ता अनि होलान् पुरुष सभासद र मन्त्री  उनलाई तपाईँ कुन एकल पहिचानमा सीमित गर्नुहुन्छ  मुगुको कुनै शाही थर गरेको एमाले कार्यकर्ता ठकुरी हुनुको नाताले ज्ञानेन्द्रसँग जोडिएलान् तर विचार वर्ग र भूगोलले तपाईँ एउटै ठकुरी श्रेणीभित्र कैद गर्न सक्नुहुन्छ  
	त्यसबाहेक पहिचान आफंै गतिशील प्रवर्ग हो  कुनै बेला नेपाली समाजलाई आर्य र मंगोल दुई श्रेणीबाट पहिचान गरिन्थ्यो  तर समयक्रममा हामीलाई ती पहिचानले पुगेन  हामीले मंगोल भित्र किरात र पश्चिमतिरका गुरुङ मगरमा पहिचान पुनर्परिभाषित गर्यौं  तर आज त्यो किरात पहिचान राई लिम्बू सुनुवार आदिमा विभाजित हुँदैछ र अझ राईहरू यो त हाम्रो पदवी पो हो त जातीय हिसाबले त हामी  थरि पो छौं भनिरहेका छन्  मगरहरू भाषाका हिसाबले तीनचार श्रेणीमा विभाजित छन्  मधेसको त कुरै गर्नुपरेन त्यो विविधतायुक्त समाज हिन्दु र मुस्लिम धर्ममा मैथिली भोजपुरी अवधि आदि भाषामा जनजाति र जातमा जातभित्र पनि छुत र अछुत मा भुरावाल र ओबिसी मा विभाजित छ  नेवार समुदाय जनै लगाउनेदेखि लिएर अछुत भनिनेसम्ममा विभाजित छ  तसर्थ एकल पहिचानमा जानु जोखिमपूर्ण मात्रै होइन असम्भवप्रायः पनि छ  पहिचानमा आधारित राज्य निर्माणका अनन्त शृंखला हामीले छिमेकमै पनि हेर्न सक्छौं  धर्मको आधारमा दुई राज्यमा विभाजित भारत र पाकिस्तानको कथा त्यहीँ रोकिएन  एउटै धर्म इस्लाम र समुदाय मुस्लिम भएपछि पाकिस्तान एक रहनुपर्ने थियो  तर भाषिक हिसाबले बङ्ग्ला र उर्दू पहिचानको द्वन्द्व सुरु भयो र बंगलादेश जन्मियो  तर न त उर्दू भाषा र इस्लाम पहिचानले पाकिस्तानमा पहिचानका अन्य आवाज दबिएका छन् न त बंगलादेशमा चिटगाउँलगायत ठाउँमा जनजातिका आवाज नै मत्थर भएका छन्  तपाईं पहिचानमा आधारित राज्यको यो शृंखलालाई कतिसम्म लम्ब्याउन सक्नुहुन्छ  
	एकल पहिचानमाथि आधारित जातीय राज्यको निर्माण र निश्चित जातिलाई राजनीतिक अग्राधिकारको प्रश्न पनि उठेको छ  आफैं अल्पसंख्यामा रहेका निश्चित समुदायलाई राजनीतिक अग्राधिकारको नाममा राज्यमा नेतृत्वको विशेषाधिकार दिने कुरा लोकतन्त्रको मूल्यमान्यतासँग त्यहाँ बसोबास गर्ने अन्य समुदायको भावनासँग र यसले निम्त्याउन सक्ने निश्चित जातीय गठबन्धनको खतरासँग कसरी तादात्म्य कायम गर्न सकिन्छ  त्यसबाहेक म पाल्पामा बसिरहें भने त दोस्रो दर्जाको नागरिक हुने भएँ बरु काठमाडौैंमा बसाइँ सरें भने त मैले पनि विशेषाधिकार उपभोग गर्न पाउँछु भन्ने ठानेर कुनै नेवारले सोच्ने परिस्थिति निर्माण भयो र यसले जातीय संकेन्द्रण र विद्वेषको शृंखला सुरु भयो भने हामी के गर्छौं   
	अनि निश्चित जातिलाई राजनीतिक अग्राधिकारसहितको जातीय राज्यको चर्चा गरिरहेको बेला दलित महिला मुस्लिम र  हजारभन्दा थोरै जनसंख्या भएका पचासौं समुदायको पहिचानलाई हामी कसरी स्थापित गर्छौं  
	त्यसैले राज्य पुनर्संरचनाको चालू बहसमा केही विषयहरू गलत ढंगले उठान भएका छन् र यिनले एउटा समुन्नत लोकतान्त्रिक र समृद्ध नेपालको जनचाहनालाई बल पुर्याउँदैनन्  पहिचानलाई अवमूल्यन या विलयन गराउने गरी खडा भएको हिजोको राज्य ढाँचा गलत थियो तर त्यसको समाधान अर्को गलत ढाँचा खडा गर्नुचाहिँ हुन सक्दैन  एउटा अतिको उपचार अर्को अति हुन सक्दैन  हामीले यस्तो ढाँचा खडा गर्नुपर्छ जसले गर्दा हाम्रो नेपाली राज्यको स्त्रिनमा विविधतायुक्त नेपाली समाजको जीवन्त यथार्थ प्रतिबिम्बन हुन सकोस्  
	 
	 
	 
	 
"
