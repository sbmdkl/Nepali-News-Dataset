मार्क्सवाद र नेपालका कम्युनिस्ट"समकालीन संसारको चिन्तनदिशा माक्र्सबाट गहिरो रूपमा प्रभावित छ  तर माक्र्सको चिन्तन र माक्र्सवाद एकअर्काको पर्याय होइन  माक्र्सले एकपटक भनेका थिए धन्य भाग्य  मार्क्सवादी भने भइन है  कारण स्पष्ट थियो माक्र्स सरल थिए  ""
	समकालीन संसारको चिन्तनदिशा माक्र्सबाट गहिरो रूपमा प्रभावित छ  तर माक्र्सको चिन्तन र माक्र्सवाद एकअर्काको पर्याय होइन  माक्र्सले एकपटक भनेका थिए धन्य भाग्य  मार्क्सवादी भने भइन है  कारण स्पष्ट थियो माक्र्स सरल थिए  मार्क्सवाद अति दुरुह छ   
	कमरेड घनश्याम भुसालको पुस  गते कान्तिपुरमा छापिएको किन मर्छन् कम्युनिस्ट पार्टीहरू भन्ने लेख सतहमा हेर्दा नेकपा माओवादीको तात्कालिक बहसमा केन्दि्रत छ  तर यथार्थमा यस लेखमा  औं शताब्दीमा माक्र्सवादका नाममा भएका बहसको एउटा निश्चित पाटोलाई सम्बोधन गरेको छ  घनश्यामजीको लामो लेखमा नेपाली क्रान्तिका अनेकानेक अँध्यारा कुना प्रकाशित गर्ने कोसिस भएको छ  तर ती सारा प्रसंगलाई एउटा लेख विशेषमा सम्बोधन गर्न सकिँदैन  कम्युनिस्ट पार्टीहरूले आजसम्म  साल  साल वा भारतीय स्वाधीनताको अवमूल्यन गरे त्यस्तै अहिले  को गणतन्त्रको स्थापनासमेतको माओवादीले अवमूल्यन गर्दैछन्  यस्तो हुनुको पछाडि सामान्यतः कम्युनिस्टहरूले देश काल र परिस्थितिको ठोस विश्लेषण गर्न नसक्नु हो भन्ने भुसालजीको जिकिर छ  भुसालजीका अनुसार परिवर्तनलाई बुझ्न र व्याख्या गर्न नसक्ने र विद्रोह पनि छोड्न नसक्ने नेतृत्वका कारण माओवादीमा गतिरोध आएको छ  भुसालजी थप्नुहुन्छ आफैं अन्योलमा फँसेको नेतृत्वले औपचारिक रूपमा जुन कुरो बोलिरहेको हुन्छ वास्तविकता त्यो हुँदैन  जुन चिज वास्तविक दुनियाँमा छ त्यो उसले बोलिरहेको हुँदैन  नेताहरूको विभाजित व्यक्तित्वबाट अर्थात् सैद्धान्तिक अवसरवादबाट प्रशिक्षित कार्यकर्ताहरू सिद्धान्तहीन हुँदै जान्छन्  पार्टीमा सिद्धान्तहीनता नै उत्पन्न हुन थाल्छ  पार्टीहरू गलत मानिसको कब्जामा पर्न जान्छ  कमरेड भुसालको केन्द्रीय स्थापना यस्तै छ  यस स्थापनाबाट नै उहाँका बाँकी निष्कर्षहरू निस्केका छन् भनेर सजिलै भन्न सकिन्छ   
	उपर्युक्त भनाइलाई कसरी लिने  माक्र्सवादका अनुसार द्वन्द्वात्मक भौतिकवाद र ऐतिहासिक भौतिकवादका आधारमा राजनीतिको वैज्ञानिक विश्लेषण गरिनुपर्छ   सालको क्रान्तिबारे नेपाली कम्युनिस्टहरूले गलत दृष्टिकोण किन लिए  भारतीय स्वाधीनताका विरुद्ध भारतमा रणदिवे लाइन किन चल्यो  स्टालिनका निर्देशन रहँदासम्म चिनी क्रान्ति बारम्बार विफल किन भयो  स्टालिनका सल्लाहअनुसार हिँड्ने जर्मनीका कम्युनिस्टहरू हिटलरको उदयमा सहयोग कसरी बन्न पुगे  उपर्युक्त प्रत्येक र अरू अनेकानेक प्रसंगमा विश्व कम्युनिस्ट आन्दोलनको गल्ती प्रकट भइसकेको छ  विश्वमा कम्युनिस्ट आन्दोलन पराजित मनस्थितिमा छ  सोभियत रूसको विघटन भइसकेको छ  चीन पुँजीवादी बाटोमा लम्केको छ  त्यसो भए के ऐतिहासिक भौतिकवाद नै गलत हो त  कि त्यसका प्रयोगकर्ता गल्तीमा थिए  भुसालको  
	लेखले उठाएको आधारभूत प्रश्न खासमा यो हो  र यो सवाल माक्र्सवादको मौलिक दार्शनिक प्रस्थापनासँग सम्बन्ध राख्छ  
	कार्ल माक्र्सले बुझेको ऐतिहासिक भौतिकवादमा कुनै रहस्यवाद थिएन  कार्लमाक्र्सले द्वन्द्वात्मक भौतिकवाद भन्ने अवधारणाको त प्रयोग नै गरेका थिएन  द्वन्द्वात्मक भौतिकवाद भन्ने पदाबली फ्रेडरिक एंगेल्समा मात्र पाइन्छ  तर पछि गएर स्टालिनका पालामा द्वन्द्वात्मक भौतिक हाम्रा पुरोहितको मन्त्रजस्तै बन्यो  अहिले प्रचण्ड र मोहन वैद्य त्यो मन्त्र दोहोर्याउँछन्  नेताहरूमा अन्तरनिहित शक्तिले मन्त्रलाई जीवन्त बनाएको छ  त्यसै शक्तिका कारण पार्टी कार्यकर्ताहरू विस्मित र मोहित भएर अर्घ चढाउँछन्  यसैले माक्र्सवादको दार्शनिक विकासक्रममा देखापरेको विसंगति र विरोधाभाषलाई हृदयंगम नगरी एउटा प्रचण्ड वा अर्को झलनाथ खनालबारे टिकाटिप्पणी गर्नुको विशेष अर्थ छैन   
	माक्र्सले ऐतिहासिक भौतिकवादलाई वैज्ञानिक प्रणालीका रूपमा प्रयोग गर्न खोजेका थिए  राजनीतिको प्रयोगशाला भनेको इतिहास हो  त्यो इतिहास अन्य कुनै कुरोभन्दा पनि भौतिक अवस्थाबाट प्रभावित हुन्छ  इतिहासलाई बुझ्नका निम्ति कथा पुराण र मिथक काम लाग्दैन  आदर्श र नैतिकताका तथाकथित शाश्वत नियम काम लाग्दैन  बरु यी सारा कुरालाई अर्थात् कथा पुराण र मिथक नैतिकता र धर्मलाई बुझ्न तत्कालीन भौतिक अवस्थाको अध्ययनले सघाउ पुर्याउँछ भन्ने माक्र्सको ठहर थियो  यो अवश्य हो माक्र्स संस्कृतिका महत्त्वबारे त्यति सचेत थिएनन्  संसारमा विद्यमान रहेका विभिन्न संस्कृति र सभ्यताको उनलाई राम्रो ज्ञान थिएन  तर आफूमा त्यस्तो ज्ञान नभएको विषयमा माक्र्समा प्रशस्त विनम्रता पनि थियो  उत्पादनको प्रणालीको हकमा उनले एसियाइ उत्पादन पद्धतिको चर्चा गरेका थिए  एसियाको कुरा छोडिदिउँ रूसमा समेत कतिपय परिस्थितिमा गैरपुँजीवादी बाटोबाट समाजवादको लक्ष्यमा पुग्न सकिन्छ भन्ने माक्र्सको धारणा थियो  तत्कालीन रूसकी नामुद माक्र्सवादी बेरा जेसुलिचलाई लेखेको पत्रमा यो कुरो पढ्न सकिन्छ  बेरा जेसुलिच जर्ज प्लेखानोभकी सहकर्मी थिइन्  उनले नै सर्वप्रथम रूसी भाषामा कम्युनिस्ट घोषणापत्र छापेकी थिइन्  अहिले भुसालजीले नयाँ जनवाद र पुँजीवादको साइनो र नेतृत्वको कुरा उठाउनुभयो  ठीक कुरा झिकिएको छ  तर उदाहरणको संसारमा जाने हो भने नयाँ जनवादको अनिवार्यताको विरोधमा माक्र्सबाट नै प्रमाण भेट्न सकिनेछ   
	कम्युनिस्ट आन्दोलनको दुर्भाग्य नै यही भयो  कम्युनिस्ट नेताहरू शास्त्रमा प्रमाण खोज्न थाले  तर शास्त्र छिचोल्न पनि सकेन  शास्त्र र लोकको अन्तरसम्बन्ध झन् बुझ्दै बुझेनन्  विश्व कम्युनिस्ट आन्दोलनले एकसेएक मिहेनती र प्रतिभाशाली तरुणलाई आकृष्ट गर्यो  नेपालको कम्युनिस्ट पंक्तिमा पनि त्यस्ता तरुणहरूको अभाव छैन  तर दुर्भाग्यवश उनीहरूले ऐतिहासिक भौतिकवादको मर्म बुझेका छैनन्  माक्र्सले ऐतिहासिक भौतिकवादलाई एक वैज्ञानिक प्रणालीका रूपमा अगाडि बढाउन खोजेका थिए  अलिकति लेनिनले गल्ती गरे अरूले थपे  स्टालिनका पालासम्म पुग्दा भौतिकवाद विज्ञान रहेन रहस्यमय धर्म भयो  अझ भनौं धर्म पनि होइन तन्त्रमन्त्र भयो  धर्मगुरु र पुजारीजस्ता व्यक्तित्व र शक्ति भएका नेताहरू माक्र्सवादका एकमात्र आधिकारिक व्याख्याता भए  कुनै समय इसाईहरू पोपका सामु लाचार थिए  अहिले पार्टी कार्यकर्ताहरू पार्टी सभापतिका सामुन्ने निरीह छन्  माओवाद धर्म भएको छ  नेकपा माओवादी संघ भएको छ र प्रचण्ड बुद्ध भएका छन्  तर यो कुरो प्रचण्डमा मात्र लागू हुँदैन  सबै पार्टीको यही स्थिति छ बुद्धम् शरणम् गच्छामी जप्छन् पार्टी कार्यकर्ताहरू  
	कार्ल माक्र्सको ऐतिहासिक भौतिकवादले ठोस परिस्थितिको ठोस विश्लेषणको कुरा गरेको थियो  त्यहाँ अनुभवका आलोकमा समाजवादी सिद्धान्तमा परिस्कार र परिमार्जन भइरहोस् भन्ने उनको आग्रह थियो  तर सोभियत क्रान्तिपछि यो स्थिति रहेन  पहिलो त विश्व समाजवादी आन्दोलन दुई विरोधी शिविरमा बाँडियो  माक्र्सका अनुयायी भन्नेहरूका बीचमा उग्र भनाभन थालियो  कार्ल काउत्स्की प्लेखानोभ र बेरा जेसुलिच जस्ताले लेनिनको सोभियत क्रान्तिको भत्र्सना गरे  लेनिनले उनीहरूलाई गद्दारको उपाधि दिए  उदाहरणको ओहिरो देखिन थाल्यो  दुवै पक्ष माक्र्सको नाम लिन्थे  पुराना मृतशास्त्रमा प्रमाण खोज्थे  तर जीवन र क्रान्तिको साक्षात्कार गर्न डराउँथे  ऐतिहासिक भौतिकवादका ठाउँमा मनोगतवाद बलियो भएर गयो  लेनिनको मृत्युपछि रूसी क्रान्ति पथभ्रष्ट भयो  दुनियाँमा त्यही पनि कम्युनिस्ट क्रान्ति भइरहे  जस्तै नेपालमै भयो  तर यस्ता सारा क्रान्ति र परिवर्तनसँग माक्र्सको सिद्धान्तको प्रत्यक्ष साइनो थियोथिएन त्यो अर्कै कुरा हो  कमसेकम माक्र्सको विचार पद्धतिको अनुकरण स्टालिनपछि विश्व कम्युनिस्ट आन्दोलनले गरेको देखिँदैन  त्यसैले गर्दा मरेका हुन् कम्युनिस्ट पार्टीहरू  
	प्रचण्ड वा मोहन वैद्यको सफलता वा विफलता तात्कालिक कुरो हो  त्यो ठूलो कुरो होइन  कुरो आधारभूत सिद्धान्तको हो  त्यसैले कमरेड भुसालका लेखमा उठेका अनेकानेक प्रश्नको साटो माक्र्स र बेरा जेसुलिचको पत्राचार र ऐतिहासिक भौतिकवादको कुरा गर्नुपरेको हो  ऐतिहासिक भौतिकवादको विकृतिलाई बुझ्ने हो भने आजको उत्तर कोरियाको वंशवादी समाजवादलाई पनि बुझ्न सकिन्छ  त्यसैले कम्बोडियाका पोलपोटको हत्यारो समाजवादलाई पनि बुझाउनेछ  ल्याटिन अमेरिकाको बहुदलीय समाजवादको प्रासंगिकता समझमा आउनेछ  यस्तो समझदारीले विश्व समाजवादी आन्दोलनलाई नयाँ उचाइमा पुर्याउनेछ  विश्व साम्राज्यवादका विरुद्धमा नयाँ मोर्चाको सम्भावना प्रकट हुनेछन्  होइन भने एउटा प्रचण्डको जित वा हार स्वयम् आफूमा कुनै अर्थ राख्दैन  इतिहासले यस्ता धेरै नायक खलनायक वा विदुषकलाई समयका साथ चिन्दै चिनाउँदै हिँडेको छ  
	विश्व कम्युनिस्ट आन्दोलनको मूल समस्या भनेको माक्र्सको विचार पद्धतिको अवमूल्यन हो  स्टालिनको उदयका साथ ऐतिहासिक भौतिकवादमा पटाक्षेप भयो  जसले जान्यो उसले हान्यो  जो बलियो उही सर्वज्ञ भयो  माक्र्स विस्मृत भए  स्टालिनको पूजा प्रारम्भ भयो  अरू त अरू माओत्सेतुङसमेतले स्टालिनमा अधिभूतवाद छ भनेका छन्  माओ स्वयम्मा कत्तिको अधिभूतवाद थियो त्यो माओवादी दार्शनिक मोहन वैद्यले जान्ने कुरा हो  चीनका वर्तमान शासकलाई यसै पनि अब दर्शनशास्त्रमा कुनै रुचि छैन  समग्रमा पुँजीवादका प्रभावमा परेर संसार नै उपभोक्तामात्र रहन गएको छ  ईश्वरको ठाउँ बजारले लिएको छ  दार्शनिकको ठाउँ भुसालजीका शब्दमा भन्ने हो भने टपरटुइयाँले ओगटेका छन्  अहिलेको नेपालको राजनीतिमा कमरेड भुसालले यो कुराको सम्झना गराउनुभएकोले हामीले उहाँलाई धन्यवाद दिनैपर्छ  अहिलेलाई यत्ति नै 
"
