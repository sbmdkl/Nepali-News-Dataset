राजनीतिमा फाउस्टियन बार्गेन प्रवृत्तिइतिहासकै सबैभन्दा भ्रष्ट र ठूलो मन्त्रीमण्डल रहेको सरकार तर प्रतिबद्धताअनुसार पनि  हजार मधेसी युवालाई सेनामा भर्ना गर्न नचाहेकाले आफ्नो समर्थन जारी राख्नुपर्ने कुनै औचित्य नहुँदा मधेसी जनअधिकार फोरम नेपालले आफ्नो समर्थन फिर्ता लिएको छ  "
	इतिहासकै सबैभन्दा भ्रष्ट र ठूलो मन्त्रीमण्डल रहेको सरकार तर प्रतिबद्धताअनुसार पनि  हजार मधेसी युवालाई सेनामा भर्ना गर्न नचाहेकाले आफ्नो समर्थन जारी राख्नुपर्ने कुनै औचित्य नहुँदा मधेसी जनअधिकार फोरम नेपालले आफ्नो समर्थन फिर्ता लिएको छ  जम्मा बाह्र सदस्यमा खुम्चिएको उक्त दलको समर्थन फिर्ताबाट बाबुराम भट्टराईको सरकारको निरन्तरतामा कुनै आँच नआए पनि त्यसले उठाएको मुद्दा र विमतिलाई भने नकार्न सकिँदैन  यही सन्दर्भमा सद्भावनाका नेता लक्ष्मणलाल कर्णको आफैंसितको गुनासो यदि मधेस र मधेसी जनताका लागि केही गर्न सकेनौं भने हामी सरकारमा सम्मिलित भइरहनुको सार्थकता नै के छ र  स्मरणीय हुन आउँछ  मधेसी नेताहरूमा पल्हाएको असहजता असन्तुष्टि र तिनीहरूकै संयुक्त समर्थन र सहयोगबाट अस्तित्वमा आएको भट्टराई सरकार आफ्नै अकर्मण्यताका कारण गतिहीन हुनु राज्य सञ्चालनमा असफलताको द्योतक हो  यसको स्पष्ट संकेत माओवादी दलको केन्द्रीय समितिको बैठकमा संस्थापन पक्षधर तथा विपक्षी वैद्य समूहका नेताहरूले प्रधानमन्त्री भट्टराईको उछित्तो काढेको सूचना प्रवाहबाट नै पाइन्छ  अहिले प्रचण्ड र वैद्य समूहबीच जनगणतन्त्रात्मक संविधान निर्माण र लडाकुहरूको सम्माजनक समायोजन गरी शान्ति प्रक्रिया टुंग्याउने अन्यथा जनविद्रोहमा जाने सहमतिले गर्दा प्रधानमन्त्री बाबुराम भट्टराईको उनको आफ्नै दलभित्र र सरकार प्रमुखको भूमिका बुँख्याचासरह भएको छ  यसो हुनु दलगतभन्दा व्यक्तिगत राजनीतिको परिणाम भनी बुझ्नुपर्छ   
	नेपाली राजनीतिको अभ्यासमा सरकार गठन हुने र विघटन हुने प्रक्रिया लोकतान्त्रिक पद्धतीय सिद्धान्तभन्दा फाउस्टियन बार्गेनको प्रवृत्तिबाट बढी प्रभावित रहेको छ  अनैतिक प्रक्रियाबाट सञ्चित शक्ति सफलता र व्यक्तिगत लाभको अवसरका निम्ति जेसुकै गर्न तत्पर रहने प्रवृत्तिबाट राजनीतिक लेनदेन र मोलमोलाइको प्रचलनको अनुपम उदाहरण पजेरो संस्कृति थियो जुन हालैको चार बुँदे सहमतिबाट ओझेलमा परेको छ  उक्त सहमति अनुसारको प्रतिबद्धता माओवादीका उपाध्यक्ष बाबुराम भट्टराईले प्रधानमन्त्री पदकै निम्ति गरेका हुन्  मधेसवादी दलहरूको प्रस्ताव भने अनपेक्षित भन्न मिल्दैन  सरकार सञ्चालनको आधार त्यही सहमति रहेको छ  व्यक्तिप्रतिको निष्ठा बफादारी र तरफदारीको मापन लाभ हानिकै संयोजनबाट गरिने हुँदा प्रत्येकजसो राजनीतिक दलमा गुट उपगुट र हानथाप गर्ने चलन केन्द्रदेखि जिल्ला अनि स्थानीय निकायसम्म फैलिएको छ  फलस्वरूप प्रत्येक दलका नेताहरूले राष्ट्रिय चासोको विषयसाथै सर्वसाधारणको हित र आवश्यकताभन्दा पहिले आफ्नै गुटका सदस्यहरूको मागलाई प्राथमिकतामा राख्नुपर्ने भएको छ  अन्यथा बफादारिता खस्किन सक्छ र समर्थन फेरिन सक्छ   
	मधेसी दलहरूसितको समझदारी र तिनीहरूको समर्थनकै आधारमा बाबुराम भट्टराईले मिलिजुली सरकारको नेतृत्व सम्हाले  सुरुवातदेखि नै दलभित्रको वैद्य समूहबाट प्रताडित भए पनि शान्ति प्रक्रिया र संविधान लेखनकार्य जस्ता केही मूलभूत मुद्दालाई विपक्षी राजनीति दलहरूसितको छलफल र सहमतिकै आधारमा अघि बढाउन सफल भएका थिए  अहिले दलभित्रकै अन्तरद्वन्द्व त्रिकोणात्मक गुटबन्दीको समीकरणमा आएको फेरबदलको साथै प्रतिपक्षमा रहेका अन्य राजनीतिक दलहरूसितको कार्यगत समन्वयनको अभावले गर्दा यी राष्ट्रिय मुद्दाहरूको कार्यान्वयनमा क्रमिक विचलन आएको छ   
	प्रधानमन्त्रीको हैसियतमा बाबुराम भट्टराई आफ्नो राजनीतिक दलभित्रकै शक्तिशाली गुटहरू गठबन्धन सरकारका सहयोगी संयुक्त प्रजातान्त्रिक मधेसी प|न्ट अनि सरकारको विपक्षमा रहेको नेपाली कांग्रेस एमालेका साथै अन्य साना दलहरूबाट एक्लिएका छन्  माओवादीभित्रको पार्टी एकताको निम्ति गरिएको प्रचण्डवैद्यको समझदारीभित्र वैद्य समूहबाट प्रत्यक्ष तवरबाट अस्वीकृत मधेसी दलसितको चार बुँदे सम्झौता रहेको छ जुन मोहन वैद्यकै शब्दमा बाबुरामको राजीनामाबाट आफैं सुल्भिनेछ  अहिले प्रचण्ड यो स्थितिसम्म पुगेका त छैनन् तर उनको मन पनि बिप्पा सम्झौताबाट चाहिं कुँडिएकै छ   
	दोस्रो मधेसी दलहरूलाई खुसी नै राख्न प्रधानमन्त्री भट्टराईले सेना समायोजन कार्यभन्दा मधेसी युवाहरूलाई सेनामा भर्ती गर्न मन्त्रिपरिषदको निर्णयअनुसार  संख्याको दरबन्दी खुलाए तर मन्त्रिपरिषदकै निर्णयसमेत कार्यान्वयन गर्न उनी असफल रहे  यसो हुनुको मुख्य दुई कारण थिए एक त सेनामा सामूहिक भर्तीको प्रचलन नहुनु र अर्को जातीयताको आधारमा सैनिक संरचना विकसित हुने सम्भावना रहनु  तेस्रो कारण एक प्रकारले खारेज भइसकेको शाहीकालको दरबन्दी माओवादी नेतृत्वले ब्युँताउनु  सेनाको संख्या घटाएर  हजार कायम गर्नुपर्छ भनेर दाबी गर्ने माओवादी नेतृत्व आफ्नो स्वार्थ सिद्ध गर्न कुनै अवसरमा चुक्दैन भन्ने यो ज्वलन्त उदाहरण हो  प्रधानमन्त्रीको दम्भ तर अव्यावहारिकता त ट्राफिक जाम घटाउन भद्रकालीमाइतीघर सडक खोल्न ठाडो आदेश दिएबाटै झल्किन्छ र यो मधेसी युवा भर्ती काण्डले गर्दा त प्रधानमन्त्रीको सेनासितको सम्बन्ध व्यावहारिक रूपमै चिसिएको छ  यस्तो हचुवा निर्णयले गर्दा प्रधानमन्त्री स्वयंको बर्चस्वमा ह्रास आएको छ  उनको निर्णयले न सडक खुलाउन सक्यो न मधेसी युवाको समूहगत भर्ती गराउन सक्यो न उनले नागरिक सर्वोच्चताको नारा नै घन्काउनसके   
	वास्तवमा सरकार र सेनाबीच असमझदारी बढाउने कार्यमा बाबुराम भट्टराई माओवादी अध्यक्ष प्रचण्ड नेतुत्वको पूर्व सरकारका बेला पनि संलग्न थिए  प्रचण्डको भनाइलाई पत्याउने हो भने कटवाल प्रकरणको उत्प्रेरक र छुल्याहा बाबुराम नै थिए  प्रचण्डले आफ्ना गल्तीहरू स्वीकारेको बेला आफ्नै निवासमा पत्रकारहरूलाई त्यसो भनेका थिए  अहिले आफ्नै अध्यक्षतामा रहेको मन्त्रिपरिषदको निर्णयसमेत कार्यान्वयन गर्न नसक्नु प्रधानमन्त्रीको असफलता हो जुन लोकतान्त्रिक राज्य सञ्चालनको इतिहासमा सरकार र सेनाबीचको सम्बन्धमा भएको असमझदारीको अर्को दृष्टान्तको रूपमा अंकित हुनेछ  आफ्नो निर्णयमा अडिग हुनसक्नु नै नेतृत्वको पहिचान हुन्छ  प्रचण्डले राजीनामा दिए सेनापति कटवाललाई हटाउन नसक्दा सेना सञ्चालन गर्ने सन्दर्भमा राजासँग मतभेद भएपछि स्व गिरिजाप्रसाद कोइरालाले राजीनामा दिए  सेना समायोजन रेखदेख तथा पुनस्र्थापना कार्य प्रधानमन्त्रीको अध्यक्षतामा रहेको विशेष समिति अन्तर्गत रहेका ठूला दलहरू बीचको समझदारी र सहमतिकै आधारमा अघि बढेको थियो  सेना समायोजन र स्वेच्छिक अवकाशमा जाने वर्गीकरणको कार्यपछि अन्य सबै प्रक्रिया अहिले अल्झेको छ  यसको मुख्य कारण राष्ट्रिय सेनामा समायोजन हुँदा माओवादी लडाकुहरूको दर्जा मिलानको खिचलो अगाडि आए तापनि माओवादीका अधिकांश नेता राज्यको शासकीय व्यवस्था निर्धारण गर्दा प्रत्यक्ष निर्वाचित राष्ट्रपतीय शासन चयन गरिनुपर्ने सर्तसित राज्यको पुनर्संरचनाका साथै शान्ति प्रक्रियाको निरन्तरतालाई गाँस्न पुगेका छन्  माओवादीको निर्णयमा एकरूपता तथा स्पष्टता नहुनुको यो अर्को उदाहरण हो  
	आजसम्म धेरै विवादित विषयमा सहमति माओवादीको लचकताकै परिणाम भनेर प्रचार गरिए तापनि उनीहरूकै सर्तअनुरुप भएको छ  जस्तै विभिन्न शिविरमा रहेका लडाकुहरू विशेष समितिमार्फत सरकारकै नियन्त्रणमा रहेको बारम्बार घोषणा गरिए तापनि ती शिविरका हतियार अझै माओवादी दलकै नियन्त्रणमा रहेको त्यसैले यदि प्रत्यक्ष निर्वाचित राष्ट्रपतीय व्यवस्था स्वीकार्दैनन् भने सेना समायोजन कार्य असम्भवप्रायः रहेको भन्ने माओवादी अडान फाउस्टियन बार्गेनकै अस्वस्थ प्रक्रियाकै रूपमा लिनुपर्ने हुन्छ  सेना समायोजनको दर्जा मिलानको सन्दर्भमा अब स्थापित गरिने महानिर्देशनालयमा उपरथी सहायकरथी साथै महासेनानी पदको दाबी गर्नु संस्थागत सेनासित संयोजनको कार्य अवरुद्ध गर्नु नै हुनेछ   
	तसर्थ सरकारको विपक्षमा रहेका दलहरू पनि संयुक्त रूपमै माओवादीका विभिन्न सर्तसहितका प्रस्तावहरू तुहाउन लागिपरेका छन्  नेपाली कांग्रेस र एमालेसहितको  दलको गठबन्धनले केही परिमार्जनसहितको मिश्रति प्रणाली नै शासकीय स्वरूपको निम्ति रोजेका छन्  यद्यपि नेपाली कांग्रेस अझै पूर्ण समर्पित भएको छैन तर प|ेन्च मोडलसित मिल्दोजुल्दो यो प्रणाली पनि निर्विवाद भने छैन  यही सन्दर्भमा ज्युरिच सहमति जसअनुसार प्रत्यक्ष निर्वाचित राष्ट्रपति नै सबै ठूला दलका प्रतिनिधिहरूले आफ्नो स्वीट्जरल्यान्डको बसाइका बेला छनोट गरेको तथ्यको खुलासा भएको छ  यो सहमति नेपालका दुई वरिष्ठ सहजकर्ताहरूकै रोहवरमा भएको समाचार प्रकाशित भएको छ  यदि यो तथ्य सबै दलले स्वीकारेका थिए भने अहिले विवाद किन  ज्युरिच सहमति भएको थियो वा थिएन भन्ने स्पष्टीकरण त लोकतन्त्रको निम्ति मरिमेट्ने दलहरूले त अवश्य नै दिनुपर्ने छ  अन्यथा सबै अपजस माओवादीको पोल्टामा हाल्नु पनि राजनीतिक बेइमानी नै हुनेछ  माओवादीले संविधान निर्माणका साथै शान्ति प्रक्रियाका निकायहरूमा आफ्नो बर्चस्व कायमै राखेको वास्तविकताबाट पनि आँखा चिम्लिन सकिँदैन  विवाद समाधान उपसमितिको संयोजक पनि माओवादी सेना समायोजन विशेष समितिको अध्यक्ष पनि माओवादी सरकारको नेतृत्व पनि माओवादी अनि संविधानसभामा बहुसंख्या माओवादी र व्यवस्थापिकासंसदमा ठूलो दल पनि माओवादी  विशेष समितिमा माओवादी लडाकुहरूको दर्जा मिलान बारेको प्रस्तावका साथै संविधान लेखनसम्बन्धी विवाद समाधान उपसमितिमा भएका सबै सहमति उल्टाउने कार्य त माओवादीकै नेता देव गुरुङबाटै भएको छ  सबैजसो पूर्वसहमतिहरू अब असहमतिमा बदलिएको छ   
	अब फेरि दलहरूबीच सहमति नयाँ शिराबाट खोज्नुपर्ने भएको छ किनभने माओवादी अध्यक्ष प्रचण्डले आफ्नो पैतरा बदलेका छन्  उनी फेरि जनताको संघीय गणतन्त्रात्मक संविधान र सम्मानजनक शान्ति प्रक्रियाको प्रवर्तक भएका छन्  यसैले शान्ति प्रक्रियाका हालसम्मका सबै उपलब्धि थाँती राखिएका छन्  स्वेच्छिक अवकाश रोज्ने लडाकुहरूसमेत शिविरभित्रै द्विविधित अवस्थामा रहेका छन्  लुटिएका सम्पत्ति फिर्ता भएका छैनन्  वाइसिएल विघटन कार्य स्थगित नै छ  यति हुँदाहुँदै पनि शान्ति प्रक्रिया र संविधान लेखनकार्यमा षडयन्त्र गरेमा जनविद्रोहमा जाने स्पष्ट चेतावनी पनि माओवादी नेतृत्वले नै दिएको छ  यहाँनिर माओवादी नेतृत्वको स्वेच्छाचारिता र आफ्नो चाहनाको परिपूर्तिको उपायहरूमध्ये धम्काउने र तर्साउने प्रवृत्तिबारे जनता र राजनीतिक दलहरू सचेत हुन आवश्यक छ  नत्रभने हाम्रो मुलुकमा द्वन्द्व समाधानका एउटैमात्र उपाय माओवादी नेतृत्वको अनुशरण गर्नु र त्वम् शरणम् गर्नु मै निहित हुनेछ   
	त्यसैले जुन प्रवृत्तिको कारण शासकीय स्वरूपको मुद्दा विवादित भएको छ त्यो प्रवृत्तिलाई कदापि प्रश्रय दिन हुँदैन  विगतमा संसदीय व्यवस्था अफापसिद्ध त राजनीतिक दल र त्यसका नेतृत्व वर्गको प्रवृत्तिले नै भएको हो  त्यसैले आगतमा स्थापित गरिने अर्को शासकीय स्वरूप पनि राजनीतिक निष्ठा र इमानदारीकै आधारमा मापन गर्न सकिन्छ  व्यवहारमा नै जनता र राष्ट्रप्रति उत्तरदायी राजनीतिक दलहरूको अभावमा धम्काएर अनि तर्साएर स्थापित गर्न खोजिएको शासकीय स्वरुप र त्यस अन्तर्गतको राज्यव्यवस्थाले मुलुक उँभो लाग्ला भनी सोच्न पनि सकिँदैन  यस्तो दुराशय र दुर्विचार विपरीत स्वस्थ प्रक्रियाबाट जनमत तयार गर्ने समयको उपयोग गर्न राजनीतिक दलहरूले अब ढिलो गर्नु हुँदैन  
	 
	
"
