निर्विकल्प संसदीय शासन प्रणाली नेपालको राजनीतिमा निर्विकल्प विचारका ज्ञाता एकजना राजा महेन्द्र थिए  उनले पञ्चायती व्यवस्थालाई सिद्धान्ततः र व्यवहारमा निर्विकल्प सावित गर्न लामो तर असफल प्रयास गरे  "
	नेपालको राजनीतिमा निर्विकल्प विचारका ज्ञाता एकजना राजा महेन्द्र थिए  उनले पञ्चायती व्यवस्थालाई सिद्धान्ततः र व्यवहारमा निर्विकल्प सावित गर्न लामो तर असफल प्रयास गरे  वर्तमानमा त्यस्तो विचारको अर्को ज्ञाता देखिएको छ नेपाली कांग्रेसको नेतृत्व  नेपालको इतिहासमै सबैभन्दा ठूलो लोकतान्त्रिक पार्टी हुँदाहुँदै  सालको संविधानमा व्यवस्थित संसदीय प्रणाली थेग्न नेपाली कांग्रेसले सकेन   को विकसित संसदीय लोकतन्त्रको पनि रक्षा गर्न सकेन  अहिले त्यही प्रणाली मुलुकको संसदीय इतिहासमा सफल प्रयोग भइसकेको भन्ने अनौठो तर्क अगाडि सारेर संसदीय शासन व्यवस्था निर्विकल्प भएको र त्यसबाहेक अरू कुनै शासकीय स्वरूप लोकतान्त्रिक गणतन्त्र नेपालमा मान्य नहुने उक्त पार्टी ठहर गर्दैछ   
	आज मलाई महेन्द्रमात्र होइन उनको पिता त्रिभुवनको समेत सम्झना आइरहेछ  आफूलाई राणाशासनको बन्धनबाट मुक्त गर्ने नेपाली जनतासमक्ष आफूले गरेको वाचाप्रति इमानदार हुने प्रयास उनले गरेनन्  आफ्नो संविधान आफ्नै प्रतिनिधिहरूको सभाबाट निर्माण गर्ने र लागू गर्ने जनअपेक्षा पूरा हुन त्रिभुवनले दिएनन्  महेन्द्रले त संविधानसभा मान्ने कुरै थिएन  आफैंले दिएको संविधानको समेत हत्या गर्दै उनले संसदीय नेताहरूलाई कारावास वा निर्वासनमा पुर्याए   को विद्यार्थी आन्दोलन हुँदै वाममोर्चा र नेपाली कांग्रेसले प्राप्त गरेेको जनसमर्थनका आधारमा  को जनआन्दोलन सफल भयो र निर्विकल्प पञ्चायती व्यवस्थाको अन्त्येष्टि गरियो   मा मुलुकले नयाँ लोकतान्त्रिक संविधान प्राप्त गर्यो जुन संविधान पनि नेपाली कांग्रेसले रुचाएको संसदीय प्रणालीको जगमै निर्माण भएको थियो   को संविधान होस् वा  को त्यसको सबल पक्षलाई रक्षा गर्ने दुर्बल पक्षको सुधार संशोधन गर्ने प्रथम अभिभारा नेपाली कांगे्रसकै थियो  तर उक्त पार्टी र त्यसका मूर्धन्य नेताहरूले ती संविधानहरूलाई टिकाउनसम्म पनि सकेनन्   
	 मा राजा महेन्द्रले लोकतन्त्रमाथि घात गरेको पक्कै हो  राजा हुनुको साटो गैरलोकतान्त्रिक नेता हुन खोजेर नै उनले जनताको अधिकार जनभावना र लोकतान्त्रिक राज्यपद्धति स्वीकार्न नसकेको पनि पक्कै हो  त्यस्तै  मा माओवादीहरूले जनयुद्ध घोषणा गर्दै संसदीय प्रणालीलाई अवरुद्धमात्र गरेनन् संसदीय व्यवस्थाको साटो साम्यवादी राज्य स्थापना गर्न हिंसात्मक विधि अँगालेको पनि पक्कै हो  तर अरू जसको जे दोष भए पनि मुलुकमा संसदीय प्रणालीको सफल प्रयोग भएको र भविष्यमा त्यसबाहेक अरू कुनै लोकतान्त्रिक शासकीय पद्धति सफल नहुने कोरा तर्क गर्न लोकतन्त्रको सबैभन्दा ठूलो हिमायती नेपाली कांग्रेसलाई मिलेन  संसदीय व्यवस्थाबाट मात्र अधिनायकवाद जन्मन नसक्ने भविष्यवाणी कांग्रेसी नेताहरू गर्छन्  तर त्यही व्यवस्थालाई तानाशाही शासकहरू महेन्द्रदेखि ज्ञानेन्द्रसम्ममा हस्तान्तरण गर्न सफल नेता नेपाली कांग्रेसकै भए  
	महेन्द्रले नेपालको राजनीतिक विकासमा एकजना प्रतिभाशाली जननेता बीपी कोइरालाको लोकपि्रयता र प्रभाव सहन सकेनन्  उनको कद छोट्याउने प्रयासमै महेन्द्रले आफ्ना सम्पूर्ण राजनीतिक पुँजी खर्च गरे   को संसदीय संविधानको तर्जुमा त्यही पृष्ठभूमिमा भयो  मेलमिलापवादी बीपी सम्झौता गर्दै गए  तर पनि राजा महेन्द्रबाट उक्त संविधानको बचाउ गर्न उनले सकेनन्  त्यो कालखण्डको संसदीय अभ्यास  मा टङ्गयिो र  मा महेन्द्रको निर्विकल्प पञ्चायतको प्रादुर्भाव भयो  
	अहिले नेपाली कांग्रेस पनि एउटा नेता पुष्पकमल दाहाल प्रचण्डकोे व्यक्तित्व वा प्रभावबाट भयभीत भएर तर्जुमारत संविधानको शासकीय स्वरूपबारे आफ्नो निर्विकल्प धारणा अघि सार्दैछ  नेपाल नै एउटा यस्तो लोकतान्त्रिक मुलुक होला जहाँ एकजना नेताको सबल वा दुर्बल पक्षलाई हेरेर राष्ट्रको राजनीतिक सामाजिक वा आर्थिक भविष्यमा चिरकालसम्म प्रभाव पार्ने संविधानको अन्तरवस्तुलाई हेरिन्छ वा संकुचित पारिन्छ  तथ्य कुरा के हो भने संसदीय प्रणाली हिजोको सजिलो कालखण्डमा त चलेन नेपाली कांग्रेसले व्यहोर्न सकेन भने अबको नेपालमा त्यही प्रणालीको आधारमा समावेशी राज्य सञ्चालन गर्न खोज्नु दुःसाहस सिवाय केही हुँदैन   
	 को निर्वाचनलगत्तै गुटबन्दीमा फँसेको नेपाली कांग्रेसको त्यसबेलादेखि हालसम्मकोे इतिहास सम्झे यहाँ पुग्छ   को जनआन्दोलनमा सबै पार्टीहरूका नेता कार्यकर्ता तथा नागरिक आन्दोलन र आमजनता सबै एकजुट भए  नेपाली कांग्रेसको नेतृत्वको प्रयास र योगदानबाट माओवादीहरू युद्धभूमि छाडी शान्ति प्रक्रियामा प्रवेश गरे  तर संसद पुनःस्थापनालगत्तै मुलुक फेरि राजनीतिक गुटबन्दी भागबन्डा र भाग शान्ति जय नेपालको संस्कृतिमा आबद्ध हुन पुग्यो  नेेपाली कांग्रेसमात्र होइन नेकपा एमाले माओवादी र जुटेर होइन फुटेरमात्र मधेसी जनताको नेतृत्व गर्नसक्ने मधेसी नेताहरूसमेत द्वेष द्वन्द्व र विदेशी चलखेलको प्रभावमा परे  निकृष्ट राजनीतिको यो सिलसिला जारी छ  यसको प्रभाव नेपालको शान्ति प्रक्रिया र संविधान निर्माणमा छरपस्ट भएर मुलुकले धान्नै नसक्नेगरी संक्रमणकाल र आमनेपाली जनताको दुःखकष्ट लम्मिएको जगजाहेर छ  संक्रमणकाल लम्मिएर विकास प्रक्रिया अलपत्र पर्दा गरिब जनताबाट उठाएको राजस्वको फागु खेलिँदा स्वनामधन्य नेताहरूलाई कुनै नोक्सानी भएको छैन  बरु नाफा नै भइरहेको होला  तर जनता  यिनकै नाममा सबथोक हुन्छ  पञ्चायती व्यवस्थादेखि संसदीय प्रणालीसम्मको तथाकथित निर्विकल्पताको उद्घोष पनि उनकै नाममा हुन्छ  तर सबैभन्दा उपेक्षित पनि यिनै हुन्छन्  
	नेपाली कांग्रेसले संसदीय प्रणालीको मोह त्यागे पनि माओवादी लगायत अरू महत्त्वपूर्ण पार्टीहरूको समेत मिलेमतोमा मिश्रति भनिएको जुन शासकीय प्रणालीको कल्पना गरिँदैछ त्यस अन्तर्गत पनि संवैधानिक मार्ग सहज हुन कठिन छ  यहाँ मूल मुद्दा मुलुकको राजनीतिक संस्कृति हुन आउँछ  सामान्यतः यस्तो मिश्रति व्यवस्थाले राष्ट्रपति प्रधानमन्त्री र संसदबीच रचनात्मक शक्ति सन्तुलन खोज्छ  नेपालमा भने शक्तिको बाँडफाँड र भागबन्डामात्र हुन्छ  लोकतन्त्रले शक्तिको नियन्त्रण र सन्तुलनको अपेक्षा गर्छ तर यहाँ सन्तुलन नियन्त्रण केही हँुदैन राज्यकै तहमा अराजकतामात्र फल्नेफुल्ने गर्छ  यसैले अबको कालखण्डमा मिश्रति शासकीय स्वरूप अन्तर्गत सरकार बनाउने र टिकाउने काम साविकको भागबन्डाको राजनीतिबाट समेत सम्भव नहुन सक्छ   
	राष्ट्रपति र प्रधानमन्त्री बेग्लाबेग्लै पार्टीको भएको अवस्थामा मात्र होइन एउटै पार्टीको हँुदा पनि संकीर्ण स्वार्थपरस्त गुटउपगुटहरूको उदय हुने र राजनीतिक प्रक्रिया बीचैमा अवरुद्ध हुने हाम्रो इतिहास लामो र ताजा छ  मिश्रति शासन प्रणालीले राष्ट्रपति र प्रधानमन्त्रीसँग लोकतान्त्रिक मान्यता र संविधान अनुकूल राष्ट्रिय स्वार्थलाई मध्यनजर राख्दै मिलेर काम गर्न सक्छन् भन्ने अपेक्षा गर्छ  तर हाम्रो संस्कृतिमा मिलेर काम गर्ने परम्परा सायद गाउँघरमा केही बाँकी होला अन्त छैन  राजनीतिक क्षेत्रमा मात्र होइन नागरिक समाजमा राज्यमा समावेश हुनचाहने जातजातिमा र समाजले पछाडि पारेका महिलादेखि राउटेसम्म सबै क्षेत्र खान्कीबान्कीकै झैझगडामा फँसेका छन्  राजनीति त जतिसुकै विकसित लोकतन्त्रमा पनि अस्वस्थ प्रतिस्पर्धा र विभिन्न प्रकारको प्रत्युत्पादक सम्बन्धहरूबाट ग्रसित हुन्छ  नेपालको पछौटे राजनीतिमा भने यो रोगको चाप अलि बढी नै भएकाले मिश्रति शासकीय पद्धतिले पूर्वानुमान गरेबमोजिम राष्ट्रपति र प्रधानमन्त्रीबीच संविधानको मर्मअनुरूप सहयोगी वातावरण बन्छ र राजकीय कार्य सुचारु रूपले सञ्चालन हुन्छ भन्ने कल्पनासमेत गर्न सकिँदैन  
	 को संविधानलाई पनि मोटामोटी रूपले मिश्रति शासकीय प्रणाली अँगालेको संविधान भने नहोला र  जननिर्वाचित राष्ट्रपतिको ठाउँमा परम्पराजन्य अधिकारप्राप्त राजा थिए र निर्वाचित सरकारलाई संसदप्रति जिम्मेवार बनाउनका निम्ति राजसंस्थाको अधिकार सीमित गरिएको थियो  तर त्यसबेलाका राजाले निर्वाचित सरकारलाई सुचारु रूपले काम गर्न प्रगतिशील निर्णय गर्न दिनहुँजस्तो अप्ठ्यारोमा पारे  अन्ततः  महिनामा धारा  हल्लाउँदै संसदीय व्यवस्थालाई शून्यमा पुर्याइदिए  यस्तो दुष्कार्यको स्रोतको रूपमा रहेको संस्थालाई तह लगाउन अरू सबैको भरथेग हुँदाहुँदै पनि नेपाली कांग्रेसलाई  वर्ष लाग्यो  अबको मिश्रति प्रणालीमा कसले कसलाई तह लगाउने हो शक्तिको औपचारिक बाँडफाँडको के अर्थ हुने हो र विदेशी शक्तिसमेतकोे चलखेलबाट नेपालीनेपाली बीचको फुटाइ कसरी जोगाउने हो राम जाने   
	इतिहासले फेल गरेको संसदीय प्रणाली निर्विकल्प होइन मिश्रति व्यवस्था नेपालमा चल्दैन र प्रत्यक्ष निर्वाचित राष्ट्रपतिलाई कार्यकारी बनाउनपर्ने बारेे छलफल हुनसक्नेे हो भने एउटा तर्क बेजोड हुनसक्छ  प्रत्यक्ष निर्वाचित राष्ट्रपतिको भूमिका अबको नेपालमा अति संवेदनशील हुनेछ  राष्ट्रपतिमात्र सबै क्षेत्र जातजाति लिंग धर्मका जनताले प्रत्यक्ष रूपमा निर्वाचित गरेको राजनेता हुनेछन्  संविधानको अधीनमा बसेर आफ्नो पार्टीको नीतिनिर्देशन मानेर सबै शक्तिलाई सँगै हिँड्न बाध्य गराउन राष्ट्रपतिले सक्छन्  त्यसका निम्ति उनले आफ्नो पदीय अधिकार सिद्धान्त र नीतिहरूको प्रयोग गर्छन्  आफ्नो सफलतामा आफ्नै राजनीतिक भविष्य गाँसिएको पाउँछन्  त्यसो गर्न नसके आउने निर्वाचनमा विदा हुन्छन्  नयाँ राष्ट्रपतिले कार्यभार सम्हाल्छन्  प्रत्यक्ष निर्वाचित भएको नाताले राष्ट्रपति जनताप्रति उत्तरदायी हुनैपर्छ  पूरै मुलुकले निर्वाचित गरेको कारणले सबै नेपालीलाई एक सूत्रमा बाँध्ने क्षमता पनि उनमा नै हुनेछ  
	यस्तो अभिभारा सम्हाल्न प्रचण्डले पाए भने उनको पूर्वइतिहास हेर्दा सर्वसत्तावादी चरित्र देखाउलान् कि भन्ने प्रश्न उठ्नु स्वाभाविक होला  तर यथार्थ त्यही हुँदैन  लोकतन्त्रमा जुनसुकै संवैधानिक पदाधिकारी पनि नियन्त्रण र सन्तुलनको विधिमा संस्थागत रूपले नै बाँधिएको हुन्छ  बाँधिएन भने उनलाई तह लगाउने उपाय पनि संविधानमै हुन्छ   वर्ष लामो राजसंस्था फाल्ने नेपालीले अब कसैको सर्वसत्तावादी शासन सहन्छन् भनेर नसोचे हुन्छ  बढी महत्त्वपूर्ण कुरा मुलुकमा लोकतन्त्रवादी दल नेताहरूले के गर्छन् कस्तो राजनीतिक चरित्र संस्कृति देखाउँछन् भन्ने  
	हो   देखि  सम्म  देखि  सम्म र  देखि हालसम्म जे चरित्र देखाए जसरी राष्ट्र र जनताप्रति असंवेदनशील भए त्यही प्रकृति कायम राख्ने हो भनेमात्र लोकतन्त्र खतरामा पर्छ  त्यसका लागि प्रचण्ड चाहिँदैन  
"
