राष्ट्रपतीय प्रणालीका पक्षमामुख्य राजनीतिक दलहरूले भावी नेपालमा कस्तो शासकीय स्वरूप हुनुपर्छ भनेर छलफल चलाइरहेका छन्  छलफलमा दलहरूभन्दा बाहेकको पनि बाक्लो संलग्नता देखिएको छ  खासगरी राष्ट्रपतीय प्रणाली वा संसदीय भन्ने पक्ष र विपक्षमा "
	मुख्य राजनीतिक दलहरूले भावी नेपालमा कस्तो शासकीय स्वरूप हुनुपर्छ भनेर छलफल चलाइरहेका छन्  छलफलमा दलहरूभन्दा बाहेकको पनि बाक्लो संलग्नता देखिएको छ  खासगरी राष्ट्रपतीय प्रणाली वा संसदीय भन्ने पक्ष र विपक्षमा  कस्तो शासकीय स्वरूप निर्धारण गर्दा मुलुकले दीर्घकालीन शान्ति प्राप्त गर्न सम्भव हुन्छ  स्थायित्व र विकासको प्रतिफलमा आममानिसको पहुँच पुर्याउन सकिन्छ  सामाजिक न्याय दिलाउन सबै जातजाति भाषाभाषी क्षेत्र तथा समुदाय र वर्गको सहभागितामूलक प्रतिनिधित्व गराउन सकिन्छ जस्ता गम्भीर विषयभन्दा पनि तत्कालीन राजनीतिमा आफ्नो वर्गीय स्वार्थ राजनीतिक उमेर र प्रभावलाई ध्यानमा राखेर सत्ताको स्वरूप कस्तो हुँदा राज्यको बागडोर सम्हाल्न पायक पर्न सक्ला  छोटै अवधिका लागि भए पनि कसरी सर्वोच्च पदमा विराजमान हुन पाइएला भन्ने चिन्तन पालेर त्यसै आधारमा शासकीय पद्धति खोज्ने अभियानमा पुराना दलका नेता लागिपरेका छन्  त्यसखालको मौकापरस्त अभियानमा आफूलाई मूर्धन्य पत्रकार ठान्ने केही व्यक्ति अमूक व्यक्ति राष्ट्रपति हुने भो ऊ राष्ट्रपति भयो भने मुलुकमा अधिनायकवाद थोपरिन्छ त्यसकारण त्यस्तो प्रणाली अपनाउनै हुँदैन भनेर कोहोलो मच्याएर ठाउँकुठाउँ हिँडिरहेका छन्   
	संसारका धेरै देशले शासकीय प्रणाली अपनाउँदा विगतमा स्थापित राजनीतिक प्रणालीलाई आफ्नो मुलुकका लागि अनुकूल हुने प्रणाली अपनाउने गरेका छन्  खासगरी विगतका उपनिवेशवादीहरूले अपनाएका विधि र प्रक्रियालाई नै कतिपयले अन्धधुन्ध अनुकरण गर्न पुगे  तर मुलुक अनुकूल हुन नसक्ने देखिएपछि कतिपयले जनमतसंग्रह तथा केहीले संसद्को दुई तिहाइ बहुमतमार्फत शासकीय प्रणालीमा फेरबदल ल्याउने गरेका प्रशस्त उदाहरण छन्  यतिबेला हामी पनि संविधान निर्माण प्रक्रियामा धेरैखालका व्यवधान पार गर्दै एउटा यस्तो घुम्तीमा आइपुगेका छौं जहाँ राज्य पुनःसंरचनाका तमाम अवयवलाई ध्यानमा राख्दै एउटा निश्चित किसिमको शासकीय प्रणाली निर्धारण गर्न सकियोस्  कुनै राजनीतिक प्रणाली कति दिन वर्ष वा शताब्दीसम्म टिक्छ भन्ने विषय त्यो व्यवस्था कति चलायमान रहन्छ समयसापेक्ष सुधार गरिन्छ गरिँदैन भन्नेमा भर पर्छ  यद्यपि व्यवस्था आफैंमा शाश्वत सत्य होइन यसको सम्वर्द्धन संरक्षण र यसलाई गति दिने पात्रहरूमा यो निर्भर रहन्छ   
	 सालमा एकतन्त्रीय राजशाही ढलेपछि नेपालले झन्डै  वर्ष संवैधानिक राजतन्त्रसहितको बहुदलीय संसदीय प्रणाली अपनायो  तर सत्ताको अस्थिरताका कारण तथा आर्थिक सामाजिक र सांस्कृतिक पुनःसंरचनाको सैद्धान्तिक तथा व्यावहारिक व्यवस्थापनको अभावमा त्यस व्यवस्थाले स्थायित्व ग्रहण गर्न सकेन  जातीय भाषिक सांस्कृतिक आधारमा उठेका आन्दोलनलाई आर्थिक र सामाजिक पुनःसंरचनाको वर्गीय मुद्दासँग जोड्ने कार्यक्रमको सख्त अभाव देखियो  समाजलाई गति दिन चाहिने अनेक अवयवलाई सत्ता राजनीति हाँक्ने नेतृत्ववर्गले गहिरोसँग संरचनागत परिवर्तनको आवश्यकताबोध गर्न सकेनन्  राज्यको प्रत्येक संरचनाको कुरै छाडौं राज्यको परिभाषालाई पुरानै ढंगले मात्र बुझ्ने कोसिस गरियो  त्यसैले विगतमा हाम्रो आफ्नै शासकीय स्वरूपका अनेक कमीलाई टुलुटुलु हेर्नुबाहेक केही गर्न सकिएन   
	यतिबेला दर्जनौं देशमा राष्ट्रपतीय प्रणाली छन्  दुई दशकअगाडि खासगरी ल्याटिन अमेरिकी देशमा स्थापित भएका राष्ट्रपतीय प्रणालीहरू निरंकुश प्रणालीका रूपमा चिनिन्थे  तर तिनीहरू प्रत्यक्ष स्वतन्त्र निर्वाचन प्रणालीमार्फत जनताको मतबाट भन्दा सैनिक कू तथा तथाकथित निर्वाचन प्रणालीमार्फत स्थापित भएका थिए र तिनको निरंकुशतालाई साम्राज्यवादी शक्तिहरूको ठूलो आडभरोसा प्राप्त थियो  दुई दशकयता ती देशहरूमा लोकतान्त्रिक विधिसम्मत ढंगले राष्ट्रपतीय प्रणाली स्थापित मात्रै होइन परिपक्वता तथा प्रौढतातर्फ लम्किरहेका छन्  पुराना पाका प्रणालीका कुरा गर्दा संयुक्त राज्य अमेरिका फ्रान्स स्विटजरल्यान्ड तथा इरानमा राष्ट्रपतीय प्रणाली परिपक्व भइसकेको विषयलाई कसैले नकार्न सक्तैन जो वेस्टमिन्स्टर मोडलको संसदीय प्रणालीभन्दा कम लोकतान्त्रिक मानिँदैनन्  
	राष्ट्रपतीय प्रणालीमा राज्यको राजकीय शक्ति अत्यन्त माथिल्लो डिग्रीमा केन्दि्रत रहेको अवश्य हुन्छ  तर भारतीय वेस्टमिन्स्टर मोडललाई हेर्यो भने प्रधानमन्त्रीको शक्ति अमेरिकी राष्ट्रपतिभन्दा कम छैन  त्यसैले कस्तोखालको व्यवस्थातर्फ उन्मुख हुने भन्ने विषय अर्थात लोकतन्त्रतर्फ जाने वा तानाशाही भन्ने कुरा लागू गरिने शासकीय पद्धतिमा मात्रै भर पर्दैन  राष्ट्रपतीय प्रणालीमा सरकार निर्माण गर्ने पद्धति भिन्नाभिन्नै मुलुकमा भिन्नाभिन्नै किसिमका छन्  एउटा प्रणालीअन्तर्गत राष्ट्रपतिले आफ्नो मन्त्रिपरिषद्मा सम्पूर्ण सदस्यहरू बाहिरबाट नियुक्त गर्छन्  अर्को प्रणालीमा संसद् वा व्यवस्थापिकाका सदस्यहरूबाटै मन्त्री छानिन्छ  अर्को प्रणालीमा राष्ट्रपतिले केही मन्त्री व्यवस्थापिकाबाट र केही बाहिरबाट नियुक्त गर्छन्  कुनै अर्को राष्ट्रपतीय प्रणालीमा व्यवस्थापिकाबाट मन्त्री बनाइने भएमा मन्त्री बन्ने व्यक्तिले व्यवस्थापिका छोड्नुपर्ने प्रावधान पनि राखिएको हुन्छ  यी सबै किसिमका राष्ट्रपतीय प्रणालीमा जेजस्ता नियम भए पनि राष्ट्रपति नै कार्यकारी प्रमुख हुने गर्छन् प्रधानमन्त्री होइन  तर राष्ट्रपति विधायिका संसद्प्रति जिम्मेवार हुनैपर्छ  दोस्रो यस पद्धतिमा प्रधानमन्त्रीलाई जस्तो राष्ट्रपतिलाई विधायिका संसद्मा अविश्वासको प्रस्ताव ल्याएर हटाउन भने सकिन्न  किनभने राष्ट्रपति आमजनताको प्रत्यक्ष निर्वाचनबाट  प्रतिशतभन्दा बढी मत ल्याएर निश्चित कार्यावधिका लागि निर्वाचित भएको हुन्छ  
	राष्ट्रपतीय प्रणालीका खासगरी चारवटा फाइदा रहेको देखिन्छ ल पहिलो राष्ट्रपतिले आफ्नो मन्त्रिपरिषद्मा क्षमतावान् तथा नैतिक धरातलमा उभिएका व्यक्तिहरूलाई मन्त्री र प्रधानमन्त्री नियुक्त गर्न सक्छन्  तर विधायिका संसद्मा अनुमोदन गराउनुपर्ने हुन्छ   
	ल दोस्रो मन्त्रिपरिषद्का सदस्यहरू निर्वाचित भएर आएका होइनन् भने तिनले सस्तो लोकपि्रयताका लागि नारा दिने र नारालाई कार्यान्वयन गर्नेभन्दा राष्ट्रलाई दीर्घकालसम्म फाइदा पुग्ने नीति कार्यान्वयन गर्न सक्छन्   
	ल तेस्रो राष्ट्रपतीय प्रणालीमा मन्त्रिपरिषद्का सदस्यहरू शासन व्यवस्थालाई व्यवस्थित बनाउन लागिपर्नेछन्  तिनले अनावश्यक रूपमा समय खर्चने र अनावश्यक राजनीतिक खिचातानीमा लाग्ने छैनन्   
	ल चौथो विधायिका संसद् सदस्यहरूले विगतमा भारत र नेपालमा देखाएजस्तो दलबहुदलका घटना हुनेछैनन् न त अल्पकालीन फाइदाका लागि दलभित्र र दलबाहिर समीकरणहरू बन्ने र भत्काउने काममै सरिक हुनेछन्  खासगरी तेस्रो विश्वका मुलुकहरूमा शक्तिको तिर्खा र पदका भोकाहरूले अनवरत रूपमा त्यस्ता कार्य गरिरहन्छन्  सन्  भन्दा अगाडिको प|ान्समा सन्  देखि  को दशकसम्मको इटालीमा र  देखि आजसम्मको नेपालमा कुनै पनि सरकारले आफ्नो समय अवधिसम्म शासन व्यवस्था टिकाउन नसक्नुका कारण यसैभित्र खोज्न सकिन्छ  खासगरी वेस्टमिन्स्टर मोडलको लोकतान्त्रिक प्रणालीको यो नै अत्यन्त कमजोर कडी रहँदै आएको छ  
	नेपालमा यतिबेला संसदीय प्रणालीलाई नै निरन्तरता दिने प्रत्यक्ष निर्वाचनमार्फत प्रधानमन्त्री छान्ने र आलंकारिक राष्ट्रपति राख्ने तथा राष्ट्रपतीय प्रणाली अख्तियार गर्ने भन्ने तीन मूलभूत शासकीय स्वरूपबारे छलफल भइरहेका छन्  राष्ट्रपतीय प्रणालीमा पनि प|ान्सेली मोडल वा अमेरिकी मोडल भन्ने प्रश्न अझै अनुत्तरित छ  राष्ट्रपतीय प्रणाली हाम्रो हकमा आफ्नो विशिष्टताअनुरूप नै निर्माण गरिनु वाञ्छनीय हुनेछ  जसले हामीसँग भएका अनेक अस्थिरता जटिलता र अस्वस्थतालाई हटाएर स्थिरतातर्फ लैजान सकोस्  जसले हाम्रो सार्वभौमिकता स्वतन्त्रता र सामाजिक न्यायलाई अविच्छिन्न रूपमा जगेर्ना गर्न सकोस्  मानिसका विशिष्ट मानवीय अधिकार तथा सार्वभौम लोकतान्त्रिक अधिकारहरूको रक्षा गर्न सकोस्  जो छाडा संस्कार र संस्कृति तथा कुनै पनि खाले निरंकुशतन्त्रको विपक्षको होस्  सन्  यता स्थापित भएको वेस्टमिन्स्टर मोडल संवैधानिक राजतन्त्र तथा संसदीय प्रजातन्त्रमा समेत अनेक विकृति संस्कारकै रूपमा विकसित हुन पुगे  हामीले अपनाएका आर्थिक सामाजिक नीतिहरूले हाम्रो अशिक्षा दरिद्रता र आम गरिबीलाई हटाउन सकेनन् न त असमानता र बढ्दो जातीय क्षेत्रीय वा वर्गीय असन्तुष्टिहरूलाई नै कम गर्न सक्यो   
	हामीले राजाको प्रत्यक्ष शासनबाहेक पनि धेरै वर्ष प्रजातान्त्रिक परिपाटी भनिने व्यवस्था अपनायौं र समय व्यतीत गर्यौं  खासगरी हाम्रा व्यावसायिक राजनीतिज्ञहरूले खुलेर आफ्नो राजनीतिक क्रियाकलाप अगाडि बढाएको पनि दुई दशक भइसकेको छ  अनुभवहरूलाई नियाल्दा हाम्रा राजनीतिज्ञहरूले त्यो समयलाई आफ्नो भातभान्छा र आवास व्यवस्थापनमै गुजारेको देखिन्छ  आफ्नो राजनीतिक वर्चस्व कायम गर्न सम्पत्ति आर्जन शक्ति संकलन गुन्डागर्दी र सिद्धान्तहीन काम गरेर उनीहरूले नैतिक धरातल गुमाइरहेको देखिन्छ  यस्तो संस्कृतिबाट मुक्ति नपाईकन हामीले न त प्रशासनिक दक्षता विस्तार गर्न सक्छांै न विचारधारा न गहिरो विज्ञानसम्मत दृष्टिकोणमा आधारित व्यवस्थापन कलालाई संस्कारका रूपमा हुर्काउन सक्छांै  हाम्रो अनुभवले संसदीय ढाँचाको व्यवस्थापनलाई कुशल व्यवस्थापन मान्न सक्ने आधार दिएन  
	माओवादीले सुरुका दिनदेखि राष्ट्रपतीय प्रणालीका पक्षमा विषय उठान गरेकाले अन्य ठूला दलहरूले विरोधका लागि विरोध जनाएको देखिन्छ उनीहरू कतै एकपटक राष्ट्रपति भएपछि निरंकुशतातर्फ अग्रसर हुने त होइनन् भन्ने आशंकासहित  तर नेपाल एउटा बहुभाषिक सांस्कृतिक आर्थिक लैंगिक र क्षेत्रीय विषयहरूमा पर्याप्त असन्तुलन र असमानता रहेको मुलुक मात्र नभई त्यस्तो असमानता तोड्न तथा आफ्नो हकअधिकारप्रति सजग र संघर्षशील रहेका जनतासमेत भएको देश हो जहाँ निरंकुशता लाद्न सम्भव देखिँदैन  त्यसमाथि राजनीतिक दलहरूको शक्ति सन्तुलनका हिसाबले विश्वव्यापी लोकतान्त्रिक पद्धतिसँग नेपाली अर्थराजनीति जोडिएका हिसाबले तथा हाम्रो भूराजनीतिक स्थितिले पनि अतिवाद सम्भव देखिन्न  त्यसैले त्यही कारण देखाएर राष्ट्रपतीय शासन प्रणालीविरुद्ध उभिनुको कुनै तुक देखिँदैन   
	संघीय शासन पद्धतिमा जाने र माथिल्लो संरचनासँग मेल खाने गरी राज्य स्थानीय तहको संरचनाहरूको शासकीय प्रणालीसँग तादात्म्य मिलाउँदा कुनै एक व्यक्ति वा केन्द्रले निरंकुशताको सपना देख्ने सम्भव हुन्न  राष्ट्रपतीय प्रणालीमा राष्ट्रपतिका अधिकारलाई सूक्ष्म रूपमा हेर्ने र निंरकुश बन्न नदिने गरी व्यवस्थापिकाको भूमिकालाई कानुनी रूपमै प्रभावकारी बनाउन सकिन्छ  अर्कोतर्फ आवधिक निर्वाचन निर्वाचन लड्न पाउने निश्चित अवधि तोक्नुका साथ विधायिका संसद् र न्यायपालिकालाई अधिकारसम्पन्न बनाउनासाथ वर्तमान राजनीतिक समस्यालाई सन्तुलित रूपमा अगाडि बढाउन राष्ट्रपतीय प्रणाली सबैभन्दा प्रभावशाली सावित हुन सक्छ  
	बेलायती संस्करणको वेस्टमिन्स्टर मोडेलमा विश्वास गर्ने एकथरी पुरातनपन्थीहरू माओवादीका अध्यक्ष प्रचण्ड राष्ट्रपति भइहाल्छन् भनेर झस्किएका छन्  स्वस्थ प्रतिस्पर्धामा जनताले चुनेर उनी नै राष्ट्रपति हुन्छन् भने अरूले टाउको दुखाउनुको कुनै तुक देखिँदैन  झन्डै दुई सय वर्षको अवधिमा जग्गाजमिन पढाइलेखाइ जागिर विर्ता तथा अन्य तजबिजमा पुस्ता दरपुस्ता हात बढाउन पाएका विगतका भारदारी सन्तानहरू तथा निकट विगतमै भूतपूर्व राजासँग मन्त्री बन्नका लागि अर्जी हाल्नेहरू यतिबेला राष्ट्रपतीय प्रणालीका विपक्षमा देखिनु अनौठो होइन  किनभने उनीहरूले विगतदेखि आजसम्म यथास्थितिकै पक्षपोषण गर्दै आएका छन्  यस्ता सिद्धान्तहीन बर्बराहटबाट राजनीतिज्ञहरू प्रभावित हुनुको कुनै तुक रहँदैन  लामो अन्तरालपछि निक्र्योल गरिनुपर्ने शासकीय स्वरूपबाट मुलुकमा कसरी राजनीतिक स्थिरता सम्भव हुन्छ भन्नेमा मुख्य ध्यान दिन जरुरी छ   
	 
	 
	 
	 
	 
	 
	
"
