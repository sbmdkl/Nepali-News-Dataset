राजनीतीकरण कि दलीयकरणनेपालका हरेक अंग आज राजनीतीकरण ले ग्रस्त भएको कुरा सबैतिर गरिन्छ  तर दलीयकरण र त्यसमा पनि व्यक्तिवादी दलीयकरण भएको कुरा गरेको भने पाइँदैन "
	नेपालका हरेक अंग आज राजनीतीकरण ले ग्रस्त भएको कुरा सबैतिर गरिन्छ  तर दलीयकरण र त्यसमा पनि व्यक्तिवादी दलीयकरण भएको कुरा गरेको भने पाइँदैन  सायद यी दुईलाई एकै ठानिएकाले सर्वसाधारण जनता राजनीतिज्ञ बुद्धिजीवी सबैमा यही कुरा प्रचलनमा आएको छ  तर यी दुई अलग विषय हुन् किनभने राजनीतीकरण राजनीतिक चेतना हो र यस्तो चेतना स्थापित सिद्धान्त मूल्य मान्यताप्रतिको निष्ठा र प्रतिबद्धता हो  चेतनाका विभिन्न पक्ष हुन्छन् र ती सबै राजनीतिक नै हुन् भन्न सकिँदैन  सानो बालकलाई आगो छुँदा पोल्छ भन्ने चेतना हुँदैन तर ठूलो हुँदै जाँदा आगोले पोल्छ भन्ने कुरा थाहा हुन्छ   
	सामाजिक चेतना कसरी बढ्छ र त्यो के हो भन्ने कुरामा पनि भेद छ  समाजमा जात विभाजनअनुसार तल्ला जातकाले माथिल्ला जातकालाई छुन नहुने कुरालाई त्यहीअनुसार सिकाइनाले जात र छोइछिटो लाग्ने कुरा समाजमा फैलाइएको हुन्छ  तर योभन्दा माथिको चेतना विकास हुन थालेपछि जात र अन्यखाले भेदभावका विरोधमा मानिस उत्रिन्छन्  तर पढेलेखेकादेखि अन्य समानताको राजनीतिमा विश्वास राख्ने जमात पनि यस्तो भेदभावपूर्ण सामाजिक व्यवस्थाका विरोधमा उत्रिने हत्तपत्त साहस गर्दैन  तर त्यही समाजमा ठूलठूला चिन्तक धर्म सुधारक समाज परिवर्तनका अगुवाले प्रत्येक युगलाई प्रभावित पार्ने काम भने गरिरहेका हुन्छन्  सत्यका निमित्त बलिदान हुन उनीहरू पछि परेका हुँदैनन्  सुकरात बुद्ध गान्धी र अन्य धेरैले सत्य र मानवताका पक्ष लिएकाले उनीहरू सत्य र निष्ठाका प्रतीक भए  बुद्धले आफ्नै दर्शन दिए गान्धी पानी नचल्ने भनी हेला गरिँदै आएका मानिसका पक्षमा आफू उभिए र उनीहरूलाई भगवान्का सन्तान अर्थात् हरिजन भने  तर हजारौं वर्षदेखि जात र भेदभावमा जकडिएको समाज बदल्न निकै समय लाग्दोरहेछ  आजसम्म गान्धीकै भारतमा यस्ता सामाजिक र आर्थिक भेदभाव चलेकै छन् तर समाज परिवर्त्ानको गति पनि बिस्तारै बढिरहेकै छ   
	मान्छे सबै उस्तै हुन् र जसरी माथिल्लो जातको रगत रातो हुन्छ तल्लो जातको र अरू कसैको पनि रातै हुन्छ र शरीरका अंग पनि सबैका उस्तै हुन्छन् भन्न्ो ज्ञान प्राप्त हुनु नै चेतनाको विकास हो  लोकतन्त्रको सार पनि समानता र स्वतन्त्रता हो  तर हाम्रो बुझाइको लोकतन्त्र नारावादी र देखावटीखालको मात्र हो भन्ने प्रमाण जनताको हितका चर्का कुरा गर्ने दल र तिनका नेता या नागरिक समाज या व्यक्ति कसैमा पनि यस्ता नकारात्मक चेतनाको प्रतिकार गर्ने अभियान देखिँदैन  कालिकोटका सुनारको हत्या या तराईमा दाइजो नल्याएकाले घरबुहारीको दुर्दशा भएकामा कुनै दल नउभिनु पनि एक व्यंग्यजस्तै लाग्छ  तर दलितहरूले नै यस्ता अपराधको प्रतिकार गर्न थाल्नु पनि चेतानाको विकास हो  दल छन् तर तिनमा सैद्धान्तिक आत्मा छैन किनभने अब दलको परम्परावादी भूमिकामा धेरै ह्रास आएको छ  लोकतन्त्रका नाउँमा कि त आफ्ना व्यक्तिपरक दलीय चरित्र झन् मौलाउँदै गएको छ कि त जाति उपजाति क्षेत्रमा विभाजित मानसिकता  दलहरूले यस्ता प्रवृत्तिलाई आफ्ना सिद्धान्तभित्र राख्न नसक्दा अब राजनीतिको पुरानो स्वरूपमा ठूलो परिवर्तन भएको छ  आज संसद्भित्रको जनजाति समूह या ककसले दलहरूलाई पछाडि पारेको उदाहरण हालैका कतिपय कार्यले देखाउँछन्   
	तर आजको राजनीतिमा जातीयता र क्षेत्रीयतालाई बर्जित गर्ने अवस्था पनि छैन किनभने सिद्धान्त गौण हुँदै गएको अवस्था छ  पहिलेकै संविधानअन्तर्गत प्रमुख दलले समावेशी र सर्वसाधारणलाई सश्ाक्त पार्ने नीति र तिनको प्रभावकारी कार्यान्वयन गरेको भए आज सामाजिक न्यायको चर्को माग आउँदैनथ्यो  तर यस्ता माग आउनु र अन्यायको विरोधमा उत्रिन सक्नु पनि लोकतान्त्रिक चेतनाको विकास हो  यसलाई सकारात्मक रूपमा लिई दलहरूले राजनीतिक सिद्धान्तभित्र समेट्न सक्दा मात्र लोकतान्त्रिक राजनीतिक संस्कार निर्माण हुन्छ  यसलाई पनि हामी राजनीतीकरणको व्यापक दायराभित्र हुने राजनीतीकरण भन्न सक्छौं  यसले संस्कार निर्माण गर्छ र लोकतन्त्रको स्थायित्व र मर्यादा निर्धारण गर्छ  तर यसविपरीत दलहरू आफैं स्खलनको प्रक्रियामा जाने भए भने उनीहरूको सम्पूर्ण अवधारणा र कार्यकलाप संकुचित हुन्छ  भागबन्डामा या अत्यन्त गैरराजनीतिक व्यक्ति या समूहको बाहुबल या पैसामा राजनीति चलाउने प्रवृत्ति दलीयकरण पार्टीआइजेसन को पक्ष हो  आज सबै दल यसका सिकार भइरहेका छन् किनभने यस्ता क्रियाकलापले राजनीतिमा तात्कालिक फाइदा त मिल्ला तर यसले न त लोकतन्त्रको विकास हुन्छ न त दलहरूको सैद्धान्तिक धरातल बलियो   
	वर्तमान राजनीतिको समस्याको मुख्य जड भनेकै राजनीतिक बाटो पहिल्याउने सिद्धान्त निष्ठा नहुनु हो  लोकतन्त्रका सर्वमान्य सिद्धान्त र तिनको सही कार्यान्वयन गर्ने प्रक्रियामा मुख्य दल प्रस्ट नभएका र मौका पर्दा यसलाई रणनीतिका रूपमा लिने गरेकाले राजनीतिमा न्यून सहमति जुटाउन यत्रो रस्साकस्स्ाी चलेको हेा  राजतन्त्रको हुकुमी शासनलाई पनि माथ गर्ने दलीय चरित्र बनाइँदा राजनीतीकरणको अपव्याख्या हुन्छ  सन्  को जनआन्दोलनपछि राजनीतीकरणको सही अभिमुखीकरण होला भन्ने जनताको आश्ाा अब निराशामा बदलिन थालेको छ   
	लोकतान्त्रिक मान्यता र प्रक्रियामा दलका नेता चल्न नसक्दा र राजनीति जहिले पनि अस्थिर हुँदा दलीयकरणको बिगबिगी झन् बढेको छ  आज व्यक्ति नै दल भएको र उसले आफ्नो दल चलाउने आधार भनेकै सौदाबाजी हो भन्ने मान्यताको विकासले लोकतन्त्रका न्यूनतम मान्यता हराउन थालेका छन्  आज माओवादीभित्र चर्किएका कलह सैद्धान्तिक हुन् भन्न्ा गाह्रो हुन्छ  सन्  को चुनवाङ निर्णय मान्ने  बुँदे सहमति र उदार लोकतन्त्रको चुनाव प्रणालीद्वारा पहिलो दल भएको र सरकार पनि चलाइसकेकाले अब जनयुद्धको बाटामा लाग्ने कुरा गर्नु आफैंमाथिको अविश्वास हो  त्यतिबेलै अर्कै दल बनाई जनयुद्धमै लागेको भए सैद्धान्तिक आधार भएको कुरा स्वीकार गर्न मिल्थ्यो  चुनावमा भाग लिई व्यवस्थापिका संसद्मा आफ्ना प्रतिनिधि पठाउने र सरकार बनाउने अनि फेरि जनयुद्धको कुरा हास्यास्पद मात्र हुन्छ   
	नेपालमा लोकतन्त्रको विकास हुन नसक्नुको प्रमुख कारण सैद्धान्तिक खिचडी पकाइ हो  कांगे्रसको भूमिका कमजोर पर्दै जानु र अन्य मुख्य दलहरू आफूलाई साम्यवादी भन्न रुचाउने तर कामचाहिं अरू गैरसाम्यवादी सरह गर्नु सैद्धान्तिक विरोधाभास या विचलन हो  दस वर्ष जनयुद्ध लडेर आएको दललाई एकाएक आफैंले तिरस्कार गरेको उदार राजनीतिक पद्धतिमा समावेश हुन अप्ठ्यारो परेको छ र ऊ एकातिर पाएका उपलब्धिलाई गुमाउन चाहँदैन भने अर्कातिर यस व्यवस्थाबाट आफूले चाहेको जस्तो सत्ता कब्जा गरी क्रान्तिकारी सुधार गर्न सकिँदैन भन्ने लागेको छ  माओवादीका अध्यक्ष प्रचण्ड स्वयं हाल चलिरहेको व्यवस्थाभित्रबाट आफ्नो ध्येय पूरा गर्न असफल भएको र अब शान्ति कायम गरी नयाँ संविधान बनाउने मात्र विकल्प भएको भन्छन्  उनी प्रस्ट नभएको तर हालको बाध्यात्मक परिस्थितिले आजको मूलधारको राजनीतिमा होमिनुपरेको जस्तो कुरा गर्छन  वैद्य पक्ष भने वस्तुस्थितिको अध्ययनै नगरी जनविद्रोहमा जाने कुरा गर्छन् जुन आत्मघाती हुन सक्ने प्रशस्त सम्भावना छन्   
	जडसूत्रवादमा आधारित सैद्धान्तिक मान्यता आजको देशको यथार्थसित मेल खाँदैन र अनावश्यक रूपमा झगडाले समय मात्र खेर फालेको छ  फलस्वरूप व्यवस्था बनाउने कुराले कम प्राथमिकता पाएको छ  तर अरू दुई ठूला दल कांग्रेस र एमाले साथै अन्य धेरै दलहरू आफैंले जनमुखी एजेन्डा दिन सकेका छैनन्  माओवादीका भनाइ या गराइलाई प्रतिक्रिया दिनेबाहेक अरू देखिएको छैन  बरु मधेसवादी दलहरू आफ्ना पक्षका कुरा राख्न सफल भएका छन्  तर उनीहरूको पनि बृहत्तर  
	मधेसीको हित हुने कार्यक्रम र नीति देखिँदैन र माथिल्लो वर्ग र जातिका पक्षमा मधेसी आन्दोलन सीमित भएको पाइन्छ  हुन त एकैपल्ट पूरै समावेशी परिवर्तन सम्भव हुन पनि सक्तैन तर दलका नेता र कार्यकर्ताले अति विपन्नवर्गको हितका निमित्त काम गर्नैपर्छ  नत्र भने यी दलको पनि दीर्घकालीन भूमिका कायम रहन मुस्किल पर्छ   
	नेपालमा उदारवादमा आधारित दलीय व्यवस्था बलियो पार्न आजको राजनीतिक धरातलमा कति सम्भव होला यकिन गर्ने आधार मैले पाउन छोडेको छु  दलहरू न्यूनतम सिद्धान्तअनुसार चल्न सक्दैनन् भने दलीय व्यवस्था हाम्रो यथार्थ हुन सक्दैन  यसको विकल्प गज्याङगुजुङ राजनीति हो जुन हामी  वर्षदेखि भोग्दै आइरहेका छौं  यसले देश र जनताको हित गर्नसके त गुनासो गरिरहने ठाउँ रहने थिएन तर राजनीतिले न संस्थागत हुने बाटो समाउने ल्ाक्षण देखाएको छ न जनताको स्तर उठाउने ठोस विकास  यो व्यक्तिपरक दलीयताकै कारणले हो न कि सकारात्मक राजनीतीकरणले  
"
